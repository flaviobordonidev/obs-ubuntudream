---
alias: uomo sfortunato in cerca di fortuna
---
2023-01-03 - 18:02 - *luogo*
zettle: # letteraria transitoria permanente
ubuntudream: # energia-salute equilibrio-interiorità etica-sociale impegno-lavoro relazione-famiglia valore-denaro 
tag: #

---
# Uomo in cerca di fortuna - lupo albero ragazza

Un uomo si considera molto sfortunato, e cosi' decide di andare da un saggio, famoso perche' sa rispondere a tutto: vuole chiedergli dove si trova la sua fortuna, perche' lui non riesce proprio a trovarla.

S'incammina e incontra un lupo: non cattivo, anzi, piccolo, debole.
Il lupo gli va incontro, come un cagnolino, e gli domanda: "Dove stai andando?" 
"Vado dal Grande Saggio, per chiedergli dove posso trovare la mia fortuna."
"Gia' che ci sei -- dice il lupo -- chiedigli perche' io sono cosi' piccolo e debole: gli altri lupi mi evitano, e qualcuno di loro mi prende in giro."
"Va bene" risponde l'uomo, e riprende il cammino.

Dopo alcuni giorni arriva nei pressi di un albero piccolo, spoglio, e si siede li', per riposarsi.
L'albero gli domanda: "Dove stai andando?"
"Vado dal Grande Saggio, per chiedergli dove posso trovare la mia fortuna."
"Gia' che ci sei -- dice l'albero -- chiedigli perche' io sono cosi' piccolo e con poche foglie: gli altri alberi sono grandi e fanno molta ombra."
"Va bene" risponde l'uomo, e riprende il cammino.

Dopo alcuni giorni arriva in un bosco, nei pressi di una casetta, da cui esce una bella ragazza, che gli domanda: "Dove stai andando?"
"Vado dal Grande Saggio, per chiedergli dove posso trovare la mia fortuna."
"Gia' che ci sei -- dice la ragazza -- chiedigli perche' io sono sola, senza marito: le altre ragazze che conosco sono tutte sposate e felici."
"Va bene" risponde l'uomo, e riprende il cammino.

Arriva finalmente dal Grande Saggio, e gli espone tutte le domande.
Il Grande Saggio in effetti sa rispondere bene a tutte quante.
All'uomo, in particolare, dice:  "La tua fortuna e' dove ti trovi. Cogli le occasioni, in ogni momento. Torna a casa, e comincia una nuova vita."

L'uomo ringrazia e se ne va, riprende il cammino in senso contrario, per tornare a casa.

Arriva alla casetta nel bosco e dice alla bella ragazza: "Il Grande Saggio ha detto che sei una brava ragazza ma devi renderti piu' cordiale: accogli un uomo forte e bravo nella tua casa, e vi sposerete felici."
 "Grazie per il consiglio. Posso nvitarti a fermarti per cena, e per stare qui qualche giorno, se vuoi?"
"No, grazie -- risponde l'uomo -- devo tornare a casa per trovare la mia fortuna."

Riprende il cammino e arriva all'albero debole e con poche foglie.
"Il Grande Saggio ha detto che hai poche foglie e cresci debole perche' tra le radici hai una cassa di ferro arrugginita, piena di monete d'oro. La ruggine ti impedisce di crescere bene."
"Grazie per l'informazione. Ti posso chiedere, per cortesia, di scavare e portare via quella cassa con le monete d'oro?"
"No, non posso -- risponde l'uomo -- devo tornare a casa per trovare la mia fortuna."

Riprende il cammino e incontra il lupo piccolo.
"Il Grande Saggio ha detto che sei debole perche' non mangi abbastanza carne."
"Grazie per l'informazione.” risponde il lupo, e lo sbrana.

---
Succede proprio così', decine di volte ogni giorno, nella vita di ognuno di noi...

Abbiamo magnifiche occasioni, pronte da cogliere, ma preferiamo continuare a vivere ragionando come abbiamo sempre fatto, PUR SAPENDO CHE SBAGLIAMO !!
