---
aliases: 
publishing_date: 2023-10-28 - 12:29
---
2023-10-28 - 12:29 - *luogo*
zettle: # atomic moc
ubuntudream: # energia-salute equilibrio-interiorità etica-sociale impegno-lavoro relazione-famiglia valore-denaro 
tag: #

---
# il segreto della felicità

Qual è il segreto della felicità?
In realtà non è un segreto. È semplicemente svegliarsi la mattina pensando che abbiamo 24 ore di opportunità. 

In quelle 24 ore può succedere di tutto. Non pensare che la vita sia sempre "la solita routine". Non generalizzare la tua giornata in: mi sveglio, mi lavo, mangio, vado al lavoro...
Non è sempre la stessa giornata. Ogni giorno è diverso dall'altro. Ci sono tante piccole cose che lo rendono unico e riconoscerle ed essere grato per queste cose che rendono unica la giornata ci fa vivere più felici.

La giornata sono 24 ore di possibilità... e avere un diario della gratitudine... vedere le piccole cose. Magari quella formica che cammina sul muro gli vado a vedere le zampe e scopro che ne ha 7. E da lì può scaturire di tutto. Posso aver fatto una scoperta sensazionale oppure no perché è una modifica genetica che capita con una certa frequenza. Vado a cercare su internet... ed il fatto di essere andato a cercare su internet [effetto battito d'ali della farfalla] su questa curiosità magari impatta la mia giornata e la trasforma in qualcosa di diverso, magari quei minuti spesi su internet fanno sì che gli eventi che seguano siano diversi. [effetto sliding doors]
[Qualcosa di simile ci è capitato in Kenya quando siamo stati al parco Amboseli. Abbiamo deciso di ritardare 5 minuti l'uscita dal lodge per andare a vedere il "punto di osservazione del Kilimangiaro" ed usciti dal lodge con la jeep ci siamo trovati due elefanti enormi che stavano uscendo da un boschetto e lentamente ci hanno attraversato davanti. Abbiamo fatto delle foto memorabili. Se fossimo passati 5 minuti prima non li avremmo visti.]

Per il solo fatto che siamo vivi e che viviamo la giornata con attenzione... può succedere di tutto.
Nel "poter succedere di tutto" alleniamoci a guardare e ad interpretare quello che può esserci di positivo. Senza sottovalutare il presente e il fatto di doversi sacrificare e di dover lavorare. Ma cosa ci può essere di positivo... qui il diario della gratitudine.... oggi sono grato per questa piccola cosa. 

Non è la realtà che muove le nostre emozioni. È come noi la interpretiamo che fa la differenza.

---
Leggera digressione.
Se tu prendi un'arancia e la spremi... esce succo d'arancia.
Se tu prendi una persona e la "metti sotto pressione"... dipende dall'interpretazione della persona cosa uscirà da lei.
- se lo interpreta come "sofferenza", come "povero me"... esce "vittimismo"
- se lo interpreta come "sfida", come "io posso farcela", come "io ne uscirò più forte", come "questa è una prova che l'universo mi sta dando"... esce "eroismo"
---

La ricerca della felicità è l'appagamento di riuscire ad essere in una posizione, giorno per giorno, in cui io interpreto la vita con un "occhio verso il positivo", "verso il dove voglio andare", "verso il mio obiettivo, il mio sogno". Nel riuscire a dare un contributo per gli altri, nell'avere una missione.

Persone di successo nella mia interpretazione sono quelle che vivono una vita felice. Non perché hanno i soldi, non perché sono famose, non perché hanno potere...
Successo vuol dire "fare accadere" (perché è sinonimo di "è accaduto").
Fare accadere cosa?
Quello che ti fa piacere, quello che ti fa stare bene e rilassato. 

Ci sono persone ricche e famose che si suicidano, che vanno in depressione, che vanno verso le droghe... O che vivono con la paura di rapimenti, sequestri, estorsioni o furti...
Questa non è una vita di successo, perché non la vivono con piacere e serenità. Non sono felici.
E la felicità viene da dentro, da quello che pensano, da come interpretano la realtà che li circonda e a cascata dalle emozioni che questi pensieri generano in loro.

Il vivere in maniera buona e rilassata la vita parte dal "ringraziare" per quello che si ha [il diario della gratitudine]. 
Se raccogliamo le tante "piccole gioie" che ogni giornata di 24 ore ci dona, arriveremo ad avere una vita piena. Una vita piena di tante piccole gioie. Una vita appagata. Una vita di gratitudine che ci da un'attitudine positiva predisposti al "ce la possiamo fare". Ci da ottimismo.

E questo essere pieni di gratitudine, di appagamento, di felicità, ci fa piacere la vita e quindi non dobbiamo cercare il lavoro che ci piace o le cose che ci piacciono (desiderio) [vedi Geronimo Theml video Ataraxia stoica]. Ma dobbiamo vivere trovando il piacere in quello che abbiamo (gratitudine) e con una sana ambizione di poter avere qualcosa di più (alzare l'asticella della nostra vita.) Di poter avere dei "problemi che ci piace risolvere" (ad esempio come spendo tutti questi soldi ^_^). 
Anche quando giochiamo ad un gioco, se è troppo facile non ci motiva, non ci da interesse, non ci da piacere. Se invece quel gioco è difficile ma io riesco ad andare avanti... a volte perdo, però tutte le volte che perdo mi motivo a migliorarmi per superare il livello, per andare avanti. 
I pensieri che mi faccio passare per la mente sono domande tipo:
- Come posso fare per passare questo livello?
- Cosa posso apprendere da questa sconfitta?
- Come posso fare meglio nella prossima sfida?
E quindi ripeto il livello e lo ripeto **fino a che** non riesco a superarlo. E non perché ho avuto fortuna o perché il livello è diventato più facile ma perché io sono diventato più bravo. È questo il migliorarsi ogni giorno un po' di più.
E quando supero il livello --> FESTEGGIO!

Ed ecco le due leve di dolore e piacere.
Il dolore è un picco che ci dice "fuggi da lì" e poi si protrae nel tempo perché me lo devo ricordare che "quello fa male".
Anche il piacere è un picco che ci dice "avvicinati prendine di più" e poi finisce subito nel tempo perché mi deve ricordare "prendine ancora".
[questi picchi sono euforia e non felicità. La felicità è il livello basale]
Questi picchi di euforia, uno deve sapere che sono dei picchi e che ne cerchiamo altri essendo felici di riuscire a sopportare le pressioni... ma non a sopportare come sacrificio imposto: "Ah oddio che sacrificio!"... Ma sopportare come: "Sì, è un qualcosa che riesco... Cosa posso trarne da questo? cosa posso prenderne..."
...è un po' come quando vado in palestra e fatico... i muscoli mi fanno male però sò che questo mi può migliorare e alla lunga mi porta del bene... così con quello che mi capita magari di brutto dico: "Che cosa posso trarne che mi farà crescere?"
Anche le emozioni negative è bene che ci siano ma che siano dei transitori... come i picchi delle emozioni di felicità (euforia), facciamo sì che anche le emozioni negative siano dei picchi in negativo. E la vita è queste montagne russe di sali-scendi. In cui noi apprezziamo i picchi negativi perché ci stanno insegnando qualcosa, ci stanno facendo crescere. E apprezziamo i picchi positivi perché è un qualcosa che ci ha portato piacere, che ci ha portato gioia.

Cerchiamo di avere più picchi positivi rispetto ai negativi, ma comunque i negativi ci devono essere e dobbiamo interpretarli per renderli funzionali alla nostra felicità.
- Ad esempio: "Oh, oggi è stata una giornata bruttissima. --> Interessante, questo può voler dire che domani la giornata sarà migliore (se ho toccato il fondo adesso non mi resta che salire)"
- Ad esempio mi rompo un piede: "Accidenti questo è un problema, comunque mi sta forzando a stare a casa ed userò questo tempo per farmi quel riposo che mi dico da tanto tempo ed ho anche più tempo per leggere quel libro che mi piace tanto."

La vita spesso è semplice e siamo noi che ce la complichiamo.
Per questo inizialmente ho detto che il segreto della felicità in realtà non è un segreto.
Basta vivere a pieno la vita.
Vivere a pieno la vita vuol dire:
- tener presente che può cambiare in ogni momento. Ogni giorno quando mi sveglio devo prendere coscienza che ho davanti 24 ore in cui può cambiare tutto.
- ringraziare. Ringraziamo, perché se viviamo la vita con una pienezza di piccole gioie, dobbiamo ringraziare. E lo stesso ringraziare ci fa vedere di più le piccole gioie.
- avere l'atteggiamento di farci piacere quello che abbiamo. ("Cosa c'è di buono qui? Che cosa posso apprendere da questo?").
  L'atteggiamento è anche in quello che diciamo. Se ci lamentiamo tendiamo ad andare verso il negativo. Se invece ci mettiamo in una postura/attitudine/atteggiamento di crescita allora andremo verso il positivo. Cerchiamo sempre in quello che accade la Lezione che possiamo trarne. Associare la parola problema alla parola "sfida". 






---
# Vedi anche
- [[Interpretare]]
- [[Interpretare - La sedia a rotelle mi ha liberato]]
- [[Interpretazione - voto d'esame]]
- [[La formula della felicità]]
- [[Cambio di prospettiva]]
- [[lo scheletro attore]]
- 