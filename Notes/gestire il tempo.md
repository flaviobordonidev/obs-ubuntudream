---
aliases: 
publishing_date: 2023-10-22 - 14:08
---
2023-10-22 - 14:08 - *luogo*
zettle: # atomic moc
ubuntudream: # energia-salute equilibrio-interiorità etica-sociale impegno-lavoro relazione-famiglia valore-denaro 
tag: #

---
# gestire il tempo



Gestire il tempo è il concetto centrale della crescita
personale. E anche del successo, in ogni sua forma: soldi,
soddisfazione, salute, risultati, dipendono tutti dal tempo.
Perché il tempo è così importante?
Perché vivi nel tempo: ogni cosa “è fatta” di tempo.
Hai a disposizione una quantità di tempo e non ci sono
extra. Il tempo a tua disposizione è finito: 24 ore al giorno.
Per avere a disposizione più di 24 ore al giorno devi
organizzarti, cioè fare in modo di trovare altre ore
(puoi riuscirci, ad esempio se deleghi i tuoi compiti,
o se fai lavorare qualcuno per te). Ecco perché per avere
successo bisogna saper gestire il tempo in modo efficiente.
Lo stesso concetto di efficienza vale anche quando
ci occupiamo di miglioramento personale, cioè di gestire
bene le aree della nostra vita: lavoro, carriera, relazioni,
cultura, tempo libero, e tutto quanto serve per condurre
un’esistenza felice, che ci fa sentire realizzati e utili.
In ogni tua attività, sia nel lavoro, sia nel divertimento,
ti confronti sempre con il tempo. Vale per te e per tutti:
aziende, nazioni, leader, sportivi, gente comune, ogni giorno
(altra espressione legata al tempo) devono gestire il tempo.
Se avessimo tempo all’infinito, sbagliare non sarebbe un
problema: prima o poi la soluzione arriverebbe. Ma non
possiamo permettercelo: e se non amministriamo il tempo,
diventiamo vittime dello stress. E rischiamo di fallire.

# Perché gestire il tempo è la priorità numero 1
Ci sono 4 ottimi motivi per considerare numero 1 la gestione
del tempo. Partiamo innanzi tutto da te…
1. Se gestisci meglio il tempo, allora gestisci meglio te
stesso: arrivi a capire l’importanza di questo se consideri
la breve durata del tuo corpo fisico… Meglio che ti attivi da
subito, per avere un’età matura serena, al riparo da
imprevisti che puoi evitare, se ti procuri quello che ti serve.
E per capire cosa ti serve, cominci a chiederti chi sei, quali
sono le tue vere necessità: sono domande che raffinano il tuo
ragionamento, ti fanno evolvere, e ti rendono sia più pratico,
sia più calmo, perché ti concentri soltanto su quel che conta
veramente, nel rispetto della tua vera essenza.
2. Se gestisci meglio il tempo, allora gestisci meglio le tue
risorse: questa è una logica conseguenza del Punto 1, vale
a dire che quando ti è chiaro che devi amministrarti bene,
smetti di sprecare le tue risorse, come se fossero infinite,
e inizi a investirle, per moltiplicarne il rendimento.
Questo principio vale sia per le proprietà materiali, sia per
la tua formazione: anzi, quanto più investi nel sapere,
per diventare più abile, con un maggior valore che il tuo
ambiente riconosce, tanto più ti metti al sicuro, perché se un
domani dovessi perdere le tue proprietà materiali, potresti
ricominciare daccapo, grazie al tuo sapere, e alle qualità del
tuo carattere. In questo il life coaching ti aiuta parecchio,
perché ti fa scoprire i tuoi punti di forza e ti insegna come
impiegarli con lungimiranza, per creare un percorso sensato.
3. Se gestisci meglio il tempo, allora gestisci meglio il tuo
futuro: anche questa è una conseguenza logica di quanto
detto prima… Se ti conosci più a fondo, e se amministri (di
conseguenza) le tue risorse in modo sensato, allora stai
mettendo le giuste basi per un futuro sereno.
In questo modo eviti l’errore (assai diffuso) di vivere
improvvisando, sperando che qualche buona occasione ti
salvi: in effetti, ogni giorno ci sono delle buone occasioni,
a condizione che tu sia pronto per afferrarle… Ad esempio:
se incontri un personaggio pubblico che ammiri, che cosa
hai da dirgli? Come puoi collaborare con lui? Perché non lo fai
adesso, per costruirti un futuro diverso, più soddisfacente?
Di nuovo, il life coaching è una risorsa preziosa, perché ti
abitua a considerarti in prospettiva, capace di creare un
percorso esistenziale che valorizza quanto ti riesce meglio.
4. Se gestisci meglio il tempo, allora gestisci meglio le tue
relazioni: ogni tuo successo deriva, in buona parte, da
come sai amministrare le tue relazioni. Infatti, da solo
non puoi fare tutto, e perciò devi saper coordinare il valore
delle persone più adatte per realizzare il tuo progetto.
Però non tutte le persone sono pronte a seguirti nel
momento in cui a te farebbe comodo: di nuovo, il fattore
tempo è dominante, e devi saper coordinare il tuo piano
d’azione, per armonizzare gli interventi di chi coinvolgi.
Il life coaching ti insegna, tra l’altro, come sentirti più
sicuro dei tuoi progetti, come presentarli in pubblico,
come gestire le obiezioni: sono abilità che ti permettono
di usare meglio il tempo a tua disposizione. Un bel vantaggio!

# Da dove si parte per gestire il tempo
Anche se non ti conosco, posso dire per certo che hai
3 cose (per forza) nella tua vita, ossia:
1. Hai degli obiettivi perché qualcosa desideri: non so
cosa desideri di preciso, ma se anche fosse soltanto
continuare a vivere come vivi, beh, quello è un
obiettivo. Probabilmente, sono diverse le cose che
vuoi, e quindi sono diversi gli obiettivi, se consideri
ogni settore della tua esistenza.
2. Un’altra cosa che di sicuro hai sono le attività che
svolgi: anche qui vado sul sicuro se dico che, ogni
giorno, per anni, svolgi delle attività precise perché
punti a realizzare una serie di obiettivi. Sono delle
azioni concrete, ad esempio per pagare quanto hai da
pagare, relazionare, amministrare le tue proprietà, e
altro, in funzione dei tuoi desideri.
3. Terzo elemento sicuramente presente nella tua vita
sono i risultati: al di là del tuo livello di abilità, ogni
attività che svolgi produce un risultato, preciso,
misurabile, che determina il corso della tua esistenza.
E partendo dai risultati, a seconda del livello di
soddisfazione che ti procurano, tu stabilisci altri
obiettivi, in modo da essere più soddisfatto.
Questi 3 elementi — obiettivi, attività, risultati — sono
“calati” nel tempo: anzi, il tempo determina cosa vuoi,
in base alla durata prevista della tua vita e al livello di
soddisfazione di cui vuoi beneficiare per un certo tempo.

Questo schema riassume quanto ti ho detto nella pagina
precedente: si parte dagli obiettivi, che determinano
le azioni, da cui derivano i risultati, che stabiliscono gli
obiettivi successivi, e così via…

1. Obiettivi --> 2. Attività --> 3. Risultati --> 1. nuovi obiettvi...

In questo momento ti trovi coinvolto in diverse situazioni,
e sei, adesso, simultaneamente coinvolto diverse volte
in ciascuna di queste fasi, cioè:
— in alcune situazioni sei alla Fase 1
(definizione degli obiettivi),
— in altre situazioni sei alla Fase 2
(esecuzione delle attività per raggiungere gli obiettivi),
— in altre situazioni ancora sei alla Fase 3
(ottenimento dei risultati, che ti portano a decidere
quali saranno i tuoi prossimi obiettivi).
Il life coaching ti permette di migliorare la tua efficienza
in ciascuna di queste fasi: il tuo livello di prestazione
generale migliorerà se impari a governare dirigi l’elemento
più sfuggente, ossia il tempo. Infatti, in ciascuna di queste
3 Fasi, il tempo scorre comunque, anche se tu non lo vuoi.
Affrontiamo perciò la questione del tempo che scorre e fugge.

# Perché il tempo sfugge e cosa puoi fare tu per gestirlo
Il tempo è la risorsa più preziosa, perché “ospita” le altre risorse: “dentro il tempo”, ossia dentro le tue giornate, i tuoi anni, la tua intera vita, hai modo di fare le cose…
Ogni tua attività è vincolata al tempo, e se il tempo non ti basta, l’attività non arriva al traguardo, e tu ne paghi le conseguenze. Il tempo scorre anche se non ti piace: ma puoi organizzarti meglio, e usare a fondo il tempo a tua disposizione.

Come ti organizzi?
Considera questo disegno.
![[Pasted image 20231022141239.png]]
I puntini colorati che vedi rappresentano gli obiettivi che ti puoi assegnare: ce ne sono di simili, perché hanno lo stesso colore, ma se non li organizzi rimangono un ammasso di intenzioni che non produce risultati entro il limite di tempo.

Per mettere ordine negli obiettivi ti occorre fare due cose:
— primo, raccogliere gli obiettivi per tipo;
— secondo, inserire gli obiettivi in apposite liste di
verifica (in inglese si chiamano “checklist” e nel life
coaching si usa spesso questo termine).
Una lista di verifica dice che cosa bisogna fare, e in
quale esatto ordine.
Questo schema illustra il concetto: gli obiettivi sono stati
riordinati per tipo e assegnati a specifiche liste di verifica.
![[Pasted image 20231022141405.png]]

Considera ora la tua vita: è formata da diverse attività, come ad esempio il lavoro, le relazioni, la cultura…
Questo schema esprime tale concetto:
una ruota con i seguenti spicchi:
- Salute
- Relazioni
- Visione spirituale
- Carriera 
- Cultura
- Famiglia
- Tempo libero
- Lavoro

Infine, per gestire meglio la tua vita per mezzo di un più efficace uso del tempo, devi assegnare ad ogni area della tua vita dei precisi obiettivi, inseriti in apposite liste di verifica. 

In sintesi: primo, definisci con chiarezza gli obiettivi; secondo, inserisci gli obiettivi in apposite liste di verifica che dicono cosa fare e in quale esatto ordine; terzo, assegna le liste di verifica alle aree della tua vita.
In tutto questo, l’elemento chiave è la gestione del tempo: vediamo praticamente cosa ti conviene fare.

# Preparazione per essere più efficienti
Quanto sto per insegnarti in questo capitolo NON è ancora
la gestione efficiente del tempo: è la PREPARAZIONE per
arrivare ad essere efficienti nell’uso del tempo, come ti
spiego nelle prossime pagine di questo report.
La domanda numero 1 adesso è: “Se non sai gestire il
tempo, dove lo trovi il tempo per imparare a gestirlo?”
In effetti è una buona domanda, come questa: “Se non hai
mai saputo che una cosa andava fatta, e se adesso scopri
che quella cosa è indispensabile, come puoi farla, da subito?”
La mia risposta: “Impara a gestire il tempo nei tuoi attuali
ritagli di tempo. Ingégnati. Metti da parte circa 30 minuti,
trovali nella tua routine, mettiti in un luogo tranquillo,
porta con te una copia di questo report, alcuni fogli per
scrivere, e delle penne, spegni il cellulare, e prepara un
piano seguendo le istruzioni che trovi in questo report.”
In questo modo cominci ad avere una struttura generale
per iniziare ad amministrare meglio il tuo tempo.
Una volta pronta tale struttura, saprai cosa fare e quando
farlo: ci arriviamo per approssimazioni successive.
Per adesso, usa il tempo che trovi, per come lo riesci a
trovare, nella tua attuale routine.
Concediti di rileggere questo report almeno 3 volte (più lo
leggi, meglio è, perché assorbi meglio i concetti). Concediti
anche di avere almeno 3 occasioni per fare gli esercizi.

# Fase 1 di 3: Definire i tuoi obiettivi
Partiamo dai tuoi obiettivi: comincia pure a scriverli come
ti vengono in mente. In questa fase l’ordine non conta.
Scrivi tutto quello che vuoi ottenere nella vita, dal grande
progetto alla piccola cosa che vuoi ottenere: ad esempio,
aprire una tua attività, perdere peso, riordinare la cantina,
imparare a dipingere con gli acquarelli, rinnovare qualche
aspetto della tua esistenza che richiede un nuovo slancio.
Dopo di che, stabilisci la quantità per ciascun obiettivo:
ad esempio, quanto peso vuoi perdere, entro quando?
Oppure, nel caso di un’attività: precisamente quanto vuoi
guadagnare, in quanto tempo, vendendo quali prodotti?
A questo punto spiega, a te stesso, che cosa vuoi offrire
per raggiungere tali obiettivi: quanto tempo sei disposto a
dedicare? Quanti soldi investi? A cosa rinunci, per ottenere
un premio maggiore domani? Per avere bisogna prima dare.
Stabilisci un piano per vivere sulla base di nuove abitudini:
ti occorre seguire uno stile di vita sano, regolare, con cibi
che favoriscono la salute e la concentrazione. Devi essere
riposato, e disporre di condizioni materiali adeguate.
Elenca quali nuovi comportamenti intendi attivare.
Considera anche chi può insegnarti a fare bene le cose: chi
sono i tuoi insegnanti? Chi può ispirarti con il suo esempio?
Quali sono i tuoi alleati? Come coltivi la tua formazione?
Infine: in quali luoghi ti conviene vivere per realizzarti?
Con quali persone di valore ti conviene collaborare?

## Foglio di lavoro 1 — Gli obiettivi

1. Che cosa vuoi ottenere dalla vita? Quali obiettivi hai?

___________________________________________________

___________________________________________________

___________________________________________________

2. A quali quote punti per ogni obiettivo? Entro quando?

___________________________________________________

___________________________________________________

___________________________________________________

3. A cosa rinunci e cosa investi per centrare gli obiettivi?

___________________________________________________

___________________________________________________

___________________________________________________

4. Quali nuove abitudini ti occorre adottare?

___________________________________________________

___________________________________________________

___________________________________________________

5. Chi può ispirarti e insegnarti come fare?

___________________________________________________

___________________________________________________

6. In quali luoghi ti conviene vivere per realizzarti?

___________________________________________________

___________________________________________________

7. Con quali persone di valore ti conviene collaborare?

___________________________________________________

___________________________________________________


# Fase 2 di 3: Eseguire le attività necessarie
Considera le risposte che hai dato, a proposito degli
obiettivi che vuoi raggiungere: basandoti su quelle risposte
prepari ora delle liste di verifica, che userai per condurre
la tua esistenza nella direzione che ti conviene prendere.
Per prima cosa attribuisci una categoria ad ogni obiettivo:
ad esempio, si tratta di qualcosa che riguarda il lavoro?
Oppure la tua salute? Il tempo libero? La cultura? Altro?
Considera quanto hai scritto rispondendo alle domande del
capitolo precedente, e scrivi un elenco degli elementi che
ti occorrono per centrare quegli obiettivi: preparazione,
strumenti, metodi, formatori, cambiamenti nella routine.
Per ogni voce dell’elenco scrivi che cosa devi fare di
preciso, punto per punto: se una lista di verifica diventa
“troppo lunga”, cioè con più di 8 voci, suddividila in più
liste. Infatti, dovrebbe contenere al massimo 5-6 voci, in
modo da portarla a termine nell’arco di un giorno o due.
Altro elemento importante è la tempificazione delle
attività: all’interno della lista di verifica specifica quanto
tempo pensi che occorra per terminare ogni compito.
E infine, impara a rispettare le liste di verifica, ossia a fare
SOLTANTO quello che una lista di verifica ti dice di fare.
Succede, infatti, che quando iniziamo siamo carichi e ci
viene voglia di andare oltre quanto è stato programmato:
non farlo, non sarebbe corretto, ti stancheresti, perderesti
lo slancio, e abbandoneresti la corretta gestione del tempo.
Meglio, dunque, che fai soltanto quanto la lista indica.

## Foglio di lavoro 2 — Le liste di verifica

1. In quali categorie puoi raggruppare i tuoi obiettivi?

___________________________________________________

___________________________________________________

___________________________________________________

2. Considera un obiettivo alla volta: cosa serve per centrarlo?
Preparazione _ __ ________________________________
Strumenti  _ __ ________________________________
Metodi  _ __ ________________________________
Formatori  _ __ ________________________________
Nuova routine _ __ ________________________________

3. Quali sono le esatte attività previste da quell’obiettivo?
1. ______________________________________________
2. ______________________________________________
3. ______________________________________________
4. ______________________________________________
5. ______________________________________________
6. ______________________________________________
7. ______________________________________________
8. ______________________________________________

4. Quanto tempo richiedono le attività dell’obiettivo?
1. _____________________ durata _ _______________
2. _____________________ durata _ _______________
3. _____________________ durata _ _______________
4. _____________________ durata _ _______________
5. _____________________ durata _ _______________
6. _____________________ durata _ _______________
7. _____________________ durata _ _______________
8. _____________________ durata _ _______________


# Fase 3 di 3: Misurare i risultati e ricominciare

Considera ora i settori da cui è composta la tua vita: nello

schema di pagina 10 te ne ho presentato alcuni, ad esempio

lavoro, carriera, relazioni, famiglia, tempo libero, cultura,

salute, visione spirituale. Puoi modificarli o aggiungere altri

settori, per definire meglio la tua esistenza.

In ogni caso, valuta da 0 a 10 quanto sei soddisfatto di ogni

settore della tua esistenza.

Considera ora le liste di verifica che hai preparato facendo

gli esercizi del capitolo precedente: assegnale ai settori

della tua esistenza.

Se a un settore toccano più liste, decidi l’ordine di priorità

delle liste, per stabilire che cosa va fatto subito.

Prenditi del tempo per analizzare la tua vita alla luce dei

possibili cambiamenti: è chiaro che non puoi portare a

termine più liste di verifica contemporaneamente,

soprattutto se ciascuna richiede molto impegno.

Di conseguenza, stabilisci l’ordine con cui intendi realizzare

i cambiamenti nella tua vita, una lista alla volta: prepara un

calendario degli interventi, sulla base della durata prevista.

Un consiglio: prevedi un 25% di giorni in più, rispetto a

quanto hai stabilito per terminare le attività. Ci sono

sempre degli imprevisti, e quindi è meglio tenerne conto.

Considera anche un periodo di riposo, tra l’attivazione di

una lista e quella successiva: ti serve per riprenderti.

## Foglio di lavoro 3 — I risultati

1. Da 0 a 10, quanto sei soddisfatto dei settori della tua vita?
Lavoro ___ Carriera ___ Relazioni ___
Famiglia ___ Tempo libero ___ Cultura ___
Salute ___ Spiritualità ___ altro ___

2. Quali liste di verifica applichi a tali settori?
Lavoro ____________________________________
Carriera ____________________________________
Relazioni ____________________________________
Famiglia ____________________________________
Tempo libero ____________________________________
Cultura ____________________________________
Salute ____________________________________
Spiritualità ____________________________________
altro ____________________________________

3. Quali liste di verifica attivi, a partire dalla più urgente?
Prima lista _ _________ Seconda lista _ ________
Terza lista _ _________ Quarta lista _ ________

4. Quando prevedi di attivare la prima lista di verifica?
Dal giorno ______________ Al giorno _ __ _________

5. Quale calendario hai stabilito per le liste di verifica?
   Considera anche i periodi di riposo utili per riprenderti.

6. Una volta al mese, analizza l’andamento e correggi.

7. Una volta ogni 3 mesi, analizza e correggi.

8. Una volta all’anno, rivedi gli obiettivi e le liste di verifica.


# Conclusione: i vantaggi del sapersi amministrare

Le indicazioni che ti ho indicato nelle pagine precedenti ti

aiutano a gestire meglio il tempo: quando lo fai…

• Ti senti più carico, con la vita sotto controllo

• Scopri come usare meglio le tue risorse

• Usando meglio le risorse, agisci più rapido e sicuro

• Siccome sei rapido e sicuro vuoi (e puoi) fare di più

• La tua conoscenza del mondo e delle risorse aumenta

• Sai offrire più cose al mondo, aumenti il tuo valore

• Potenzi la tua efficienza, ti senti più realizzato

• Ti crei le basi per una crescita continua e costante

Tutto ciò è possibile SE APPLICHI quanto ti ho detto:

essenziale è la tua partecipazione attiva.

Il life coach suggerisce spunti di riflessioni e strategie

collaudate per decidere cosa fare nella vita: spetta al

cliente usare le indicazioni ricevute, perché capisce che

lo agevolano. Il life coach “allena”, come suggerisce

il termine che lo contraddistingue: sul “terreno di gioco”

della vita deve andarci il cliente, con la voglia di vincere.

Alla luce di quanto ti ho spiegato nelle pagine di questo

report ti è chiaro che il life coaching aiuta a vivere meglio,

con maggiore consapevolezza: abbiamo iniziato da una

riorganizzazione del tempo, siamo arrivati ad individuare

varie aree dell’esistenza, siamo passati a considerare gli

obiettivi e così sono emersi altri argomenti da focalizzare:

autostima, concentrazione, strategie, relazioni, evoluzione

Per ciascuna di queste aree ci sono risposte precise.

Prima di congedarmi da te voglio sottolineare una cosa:

se non si procede, nella vita, seguendo un piano che punta

ad una meta precisa, ci si perde, a causa di pregiudizi,

emozioni, e punti di vista che limitano il raggio d’azione.

Quando invece hai preparato un piano, sotto la guida di un

life coach, capisci che ogni tua azione ha delle conseguenze,

e che ti conviene decidere dove indirizzare le tue azioni.

Ad esempio: se vuoi diventare libero finanziariamente

(cioè non dover più lavorare) ad una certa età, oppure

prepararti per centrare un obiettivo (come correre una

maratona, imparare una lingua straniera, o suonare uno

strumento), devi essere focalizzato e motivato: un piano

scritto, ed un life coach che ti motiva, sono di grande aiuto.

Infatti, i manager di successo, i campioni sportivi, i leader,

sono assistiti da life coach che li sostengono: quando sai

fare bene qualcosa, ti conviene incentrare la tua vita su

quella abilità, e creare un piano per arrivare al traguardo.

Apparentemente vivere è una questione di emozioni e

intuizioni: di fatto, conviene essere pratici, con le idee chiare.

Vivere pone sfide ogni giorno, a volte molto impegnative:

e comunque ogni giorno bisogna rimanere concentrati sulla

meta. Il life coach ti aiuta restare determinato.

Le domande dei fogli di lavoro che hai trovato nelle pagine

precedenti ti aprono grandi orizzonti mentali: prendile sul

serio, rispondi per davvero, scrivi cosa pensi. Non basta

immaginare di rispondere: trova del tempo di qualità per

te e rispondendo a quelle domande inizia il rinnovamento

esistenziale che consoliderai insieme con il tuo life coach.



---
# Vedi anche
- 
- 