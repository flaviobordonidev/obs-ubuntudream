---
alias: 
---
2023-01-04 - 01:13 - *luogo*
zettle: # letteraria transitoria permanente
ubuntudream: # energia-salute equilibrio-interiorità etica-sociale impegno-lavoro relazione-famiglia valore-denaro 
tag: #

---
# L’azienda in rosso e la ricerca del colpevole

**

La situazione è diventata insopportabile,

per l’azienda.

  

I conti sono in rosso. I dipendenti scoraggiati. Ci vuole un cambiamento coraggioso.

Ma nessuno vuole prendere una decisione radicale. Tutti, però, sono pronti a criticare.

Stando alle chiacchiere da corridoio sarebbe colpa della direzione. Colpa della crisi.

Colpa dei dipendenti che non lavorano più come si faceva una volta.

Un giorno si decide di tenere una grande riunione, nel salone principale, per discutere definitivamente i problemi che stanno uccidendo l’azienda.

  

Con grande sorpresa per tutti, al centro del salone c’è un grosso cartello che dice:

  

“Ieri, la persona responsabile della rovina di questa azienda, è morta. Siete tutti invitati ad una cerimonia di commemorazione in fondo al parcheggio aziendale.”

  

La notizia è sorprendente.

  

All’inizio tutti i dipendenti sono immediatamente rattristati per la morte di quella persona.

Poi, la curiosità prevale sul dolore, e qualcuno comincia a domandarsi:

“Ma chi era quella persona???”

  

Presto i dipendenti si trasferiscono in massa nel parcheggio aziendale per scoprire chi è stato il responsabile che ha mandato in rovina l’azienda.

  

C’è grande ressa, al punto che bisogna organizzare un servizio d’ordine per mettere e mantenere in fila i dipendenti, che sono presi da mille pensieri di risentimento, perché, ormai, sono sicuri che quel farabutto che è morto se l’è meritato...

... secondo loro, mentre si dedicavano duramente al duro lavoro, quello rovinava tutto!

  

L’esasperazione è arrivata al limite:

più che un cerimonia funebre sembra una folla inferocita che urla vendetta. Il servizio d’ordine tiene tutti in fila. Uno alla volta, silenziosamente, i dipendenti possono accedere al luogo della commemorazione, che si raggiunge dopo aver percorso un passaggio coperto, come una specie di corridoio.

  

In fondo è stata improvvisata una saletta.

  

E nella saletta, in penombra, che cosa c’è, dove ogni dipendente

si aspetta di trovare la salma del responsabile che ha rovinato l’azienda?

  

Soltanto uno specchio.

  
  

*  *  *  *  *  *  *  *  *  *  *  *

  

Non esiste qualcuno che possa limitare la tua vita: sei tu, il responsabile.

Se ti trovi in una situazione stressante, la domanda è: “Come ci sei arrivato?”.

  

Un passo alla volta sei arrivato dove sei oggi: hai fatto tu i tuoi passi.

Un passo alla volta puoi arrivare dove vuoi arrivare: devi fare tu i tuoi passi.

  
**