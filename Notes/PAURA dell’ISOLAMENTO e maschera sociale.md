---
alias: 
---
2023-01-02 - 01:00 - *Roma*
zettle: #letteraria
ubuntudream: # energia-salute equilibrio-interiorità etica-sociale impegno-lavoro relazione-famiglia valore-denaro 
tag: #

---
# PAURA dell’ISOLAMENTO e maschera sociale

Nella nostra quotidianità, siamo soliti indossare delle maschere. In maniera più o meno consapevole sentiamo il bisogno di utilizzare un filtro che in qualche modo agisca da mediatore con il mondo esterno.

Dunque uno strumento in grado di aiutarci ad esprimere il nostro “vero Sé” in maniera “oculata” e così proteggerci, nella relazione con il mondo esterno, dall’Altro… dal il diverso da noi. 

Dove c’è relazione, qualsiasi essa sia, c’è attribuzione di ruoli che i soggetti svolgono e giocano attraverso le proprie maschere: professionista, amico, sostenitore politico, fede religiosa...

Si tratta della somma degli atteggiamenti convenzionali che l’individuo assume a seconda del gruppo a cui appartiene

Impariamo a indossare una maschera fin dalla più tenera età, quando ci rendiamo conto che, in alcune circostanze, non possiamo comportarci come vorremmo se desideriamo essere accettati. 

Una domanda che dovremmo farci è: **“la maschera che sto indossando in questa situazione calza bene con la mia “essenza” o invece risponde all'immagine che gli altri hanno di me?”**

Uno dei motivi che ci fa addentrare in questo terreno è ==la paura di restare soli==, dell’**isolamento**. Ci riferiamo in particolare al timore dell’emarginazione quando si è in compagnia. 

Nelle nostre relazioni interpersonali dobbiamo favorire le connessioni che ci piacciono e far sì che anche gli altri si divertano con noi. Un proposito che diventa complicato quando c’è di mezzo la paura.

I rapporti per essere piacevoli hanno bisogno di autenticità. Se siamo disposti a diventare un ibrido tra ciò che siamo e quello che gli altri si aspettano da noi, non aspettiamoci troppo dai rapporti sociali. Si tenderà ad avere dei rapporti “cordiali” che seguono solo l’etichetta della buona educazione senza cercare realmente una connessione con gli altri. Ovvio che la buona educazione è importante ma da sola è sterile.
