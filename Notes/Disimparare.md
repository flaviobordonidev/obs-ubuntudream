---
aliases: 
publishing_date: 2023-10-22 - 18:08
---
2023-10-22 - 18:08 - *luogo*
zettle: # atomic moc
ubuntudream: # energia-salute equilibrio-interiorità etica-sociale impegno-lavoro relazione-famiglia valore-denaro 
tag: #

---
# Disimparare
Come si fa ad imparare a disimparare?
Più che una tecnica è un atteggiamento: è l'atteggiamento di chi **dubita**.
[vedi anche passo liberare e libro: Cury]
Chi dubita, si pone delle domande che tra l'altro tra loro si assomigliano spesso. Perché chi dubita, chi non è certo, spesso si chiede:
- Ma è davvero così questa cosa che sto dicendo o pensando o facendo?
- È davvero questo il modo giusto, migliore, di fare questa cosa?
- E se ci fosse invece un modo migliore?
- E se ci fosse un modo, magari solo diverso, che magari alla lunga risulta migliore?
- Che cosa rischio di perdermi se continuo a praticare questa strada?

Queste domande sono la mia strategia per disimparare. Sono domande che ronzano nel mio cervello, e che riporto poi nel mio lavoro. Una volta che ho capito che prima devo disimparare per poi poter imparare qualcosa di migliore, mi pongo appunto delle domande.
La prima domanda è: 
- E se fosse diverso da come credo?

Da qui faccio un esercizio di immaginazione / visualizzazione. Immagina di avere una convinzione riguardo qualcosa. Ti sei fatto un'idea, hai studiato dei fatti, hai formato un'opinione nella tua testa. (e questo va benissimo e va fatto). Ma a un certo punto fermati e chiediti:
- E se fossero diverse le cose da come ho creduto fino adesso?
- Se fosse qualcosa di differente rispetto a questo?

E fai partire il tuo esercizio. Chiudi gli occhi e racconta di una tua convinzione e poi chiediti: "e se fosse diverso da come la sto raccontando... come sarebbe?"
Lascia andare la fantasia, lasciala libera di esplorare con l'immaginazione così andremo a vedere se stiamo cancellando qualcosa di utile, magari stiamo ignorando un modo migliore di pensare alla stessa situazione... e facciamo un vero e proprio esercizio di creatività.
Può venirne fuori qualcosa di inutile... capita spesso.
Ma può anche venire fuori qualcosa di estremamente prezioso. Quindi vale la pena fermarsi e porsi questa domanda.

L'altra domanda che mi pongo, quando l'intento è disimparare è:
- Qual è l'altro modo, migliore di questo, di ottenere lo stesso risultato?

Questa è una gran domanda, perché c'è una forte presupposizione. Presuppongo che ci sia un altro modo e che sia anche migliore di quello che sto già utilizzando.



---
# Vedi anche
- 
- 