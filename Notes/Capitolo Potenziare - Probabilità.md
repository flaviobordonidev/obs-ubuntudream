---
aliases: 
publishing_date: 2023-10-19 - 18:31
---
2023-10-19 - 18:31 - *luogo*
zettle: # atomic moc
ubuntudream: # energia-salute equilibrio-interiorità etica-sociale impegno-lavoro relazione-famiglia valore-denaro 
tag: #

---
# Capitolo Potenziare - Probabilità

Parliamo di probabilità di successo. Di come queste condizionano e influenzano la nostra vita.
Investire grandi quantità di tempo ed energia, che sono risorse limitate, e investire in avventure che hanno bassa probabilità di successo... ad esempio in italia 1 giocatore amatoriale su 20.000 diventa professionista. E quelli che ce la fanno sono quasi tutte persone che hanno già talento da piccoli. Quindi se tu quel talento non ce l'hai, non è ragionevole provarci, perché è un investimento troppo rischioso.

Piuttosto io partirei da un'altra domanda e mi chiederei: "Che cosa riesce facile a questo bambino?". "==in che cosa dimostra di essere già bravo?=="
Quando la vita si sposta dal gioco è più saggio spostarsi su ambiti dove abbiamo più probabilità di successo. Dove le nostre probabilità di farcela, di riuscire, sono maggiori.

==Comincia da ciò in cui sei già bravo!==
Non solo è la strada che ti tiene più motivato, perché se sei già bravo hai subito dei risultati. E avere risultati, riuscire, ci piace. E questo piacere ci motiva. Ma non è solo questo. È anche e soprattutto la strada dove hai le migliori opportunità di arrivare vittorioso fino in fondo.

Poi, per carità, ci sta nella vita dedicare un po' di tempo ed energia a un "progetto folle." Uno di quelli in cui tutti ti dicono: "Cosa stai cercando di fare? Guarda che quella cosa lì è impossibile, è troppo difficile..."
Però non deve essere il progetto principale della tua vita quello di battere le probabilità sfavorevoli. È più furbo investire tempo ed energia, le tue risorse, in situazioni che sai che probabilmente ti porteranno al successo.

Quindi prima di porti un'obiettivo, prima di cominciare un nuovo progetto, chiedi sempre:
- "Quanto è probabile che io realizzi questo specifico obiettivo, conoscendo le risorse che ho e la persona che sono e l'ambiente in cui vado ad operare?"
E sii onesto.

Tieni inoltre presente che nella tua vita ci sono e ci saranno migliaia di strade che puoi intraprendere variegate e che non finiranno mai di stupirti.

Fatta questa domanda continua a chiederti:
- "Che cosa posso fare, adesso, per aumentare quella probabilità?"
- " Quali sono le azioni concrete che posso intraprendere ora, quali sono le azioni che posso fare, con le risorse che ho adesso, per aumentare queste probabilità di successo?"

E chiediti anche:
- "Che cosa posso fare nel lungo periodo per continuare ad aumentare queste probabilità di successo?"

Queste sono domande che guidano il "focus" nella direzione giusta.

I sogni sono fantastici, sono motivanti, sono il carburante del nostro entusiasmo... però poi dopo i "risultati" vanno portati sul piano pratico, concreto, fisico e reale dell'esistenza.
I sogni sono "nel cloud", sono "nuvolette sopra la nostra testa."
I risultati che abbiamo li tocchiamo con mano.
Quindi fatti queste domande: 
- Quanto è probabile che io realizzi questo obiettivo?
- Che cosa posso fare ora per aumentare questa probabilità di successo?
- Che cosa posso fare sul lungo periodo per continuare ad aumentare questa probabilità?

E poi rispondi anche a questa:
- Come penso di gestire quella parte di probabilità che non dipende da me? 
  Che non posso toccare, che rimarrà sempre lì, indefinibile e imprevedibile?
  Quale piano d'azione alternativo posso preparare?

Queste domande ti permettono di indirizzare il tuo percorso nella giusta direzione. 


---
# Vedi anche
- 
- 