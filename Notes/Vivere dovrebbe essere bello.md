---
alias: 
---
2023-01-04 - 00:54 - *luogo*
zettle: # letteraria transitoria permanente
ubuntudream: # energia-salute equilibrio-interiorità etica-sociale impegno-lavoro relazione-famiglia valore-denaro 
tag: #

---
# Vivere dovrebbe essere bello

Vivere dovrebbe essere bello e semplice per tutti: perché, invece, a molti pare così complicato?

Voglio dire: ogni giorno devi difendere quello che hai, conquistare qualcosa di nuovo, relazionare con persone che la pensano diversamente da te, gestire gli imprevisti - dov’è finita la semplicità della vita?

Il punto, se mi permetti una riflessione, è che la vita è semplice A CONDIZIONE CHE rimani in armonia con il flusso delle cose, a partire da te stesso.

Quando sei un buon amico di te stesso, quando coltivi le tue qualità, e le presenti al mondo, quando rifletti sui rifiuti che ricevi e li consideri con ottimismo costruttivo, allora vivere diventa un atto spontaneo, bello, e semplice.

Invece, quando ti perdi nelle paure del materialismo (paura di non farcela, paura di non avere soldi, paura di perdere qualcosa, paura del passato, ecco che vivere diventa complicato.

Sai perché?

Perché quando hai paura sei fuori dal tempo presente: o temi il futuro, o pensi al passato doloroso… in ogni caso, se hai paura è perché non sei qui, e non sei presente, non riconosci le tue risorse.

In effetti, nella stessa giornata che a te sembra difficile, ci sono anche le buone occasioni, che altri notano.

Siccome sei qui, ora, sulla Terra, con una certa dose di esperienza ed una mente che funziona, faresti bene a usare, qui, ora, le risorse della tua mente e del tuo cuore.

Ritrova la direzione, così scopri la pace dentro di te, e il mondo ti appare invitante.

In effetti, la bellezza del vivere, la gioia di esistere, le conferme, i successi, le buone occasioni, nascono ed esistono nella tua percezione: te l’ho detto, la stessa giornata, che per uno sembra cupa, per un altro è splendida.

La differenza è nel modo di percepire, e il modo di percepire migliora quando orienti il tuo stato d’animo verso la fiducia e la gratitudine.
