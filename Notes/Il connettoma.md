---
alias: 
---
2023-04-01 - 23:19 - *luogo*
zettle: # atomic moc
ubuntudream: # energia-salute equilibrio-interiorità etica-sociale impegno-lavoro relazione-famiglia valore-denaro 
tag: #

---
# Il connettoma

Nel suo libro lei cita anche Antonio Damasio e ripropone il caso di Pheans Cagel, dell’incidente a questo minatore che ha stravolto anche la concezione di mente corpo, tanto da far scrivere a Damasio un libro intitolato “L’errore di Cartesio”. 

Ma non c’è solo questo. Lei punta molto anche su due scoperte scientifiche, una è il Connettoma. Sebastian Seung afferma che “noi siamo il nostro connettoma” ed in particolare fa riferimento alle quattro R ovvero ripesatura, riconversione, ricablaggio e rigenerazione. Quanto è importante il connettoma in questa nuova visione che abbiamo del nostro corpo e anche dell’apprendimento.

“Questa domanda mette in piena luce la rivoluzione più grande, secondo me, che queste neuroscienze stanno compiendo. E qual è, l’idea che noi abbiamo un cervello verso l’idea che noi siamo un grande sistema di elaborazione delle informazioni, io dico siamo un radar senziente.

Cosa significa, già nei sussidiari di scuola ogni bambino sa che il cervello è una centralina collegata ad un sistema nervoso che consente, attraverso il tessuto nervoso, di gesticolare e di muoversi, di stare seduta sulla sedia mentre le parlo, cioè non si tratta soltanto di un elaboratore mentale, ma di un elaboratore che si trasferisce ai tessuti nervosi e si muove, manifesta il proprio comportamento, si comporta. 

ma negli ultimi anni quello che è chiaro è che questi neuroni, che sono le cellule che si connettono trasportando l’informazione l’una all’altra ogni istante in millesimi di secondo, non sono solo nei tessuti nervosi e nel cervello propriamente detto, ma in tutti gli organi vitali.

Neuroni speciali nel cuore, neuroni speciali nell’intestino, neuroni speciali nei polmoni, neuroni speciali sulla pelle. Quelli sulla pelle, per cui una carezza, di cui ho parlato tanto, arriva subito a rincuorare l’altro, hanno dei neuroni che si chiamano C-cell che sono collegati all’area antica delle emozioni. 

Quindi cosa sto cercando di dire, che noi siamo un grande connettoma, cioè una struttura che è connessa costantemente con se stessa. Quando non ci stacchiamo dal sentirci e non sentiamo più che siamo interi, quando noi facciamo sentire i nostri figli staccati mente, corpo, sentimento e emozioni, scindiamo la struttura che per milioni di anni evolutivi si è perfezionata nell’integrarsi, e da lì nascono le più grandi sofferenze psichiche. 

Quindi, io a volte faccio fare l’esempio “datti un pizzicotto, e se anche tu ti pizzichi un ginocchio, un polpaccio, un braccio, senti che a sentire sei tu, perché tu sei un intero radar, e il tuo dolore, che sia un pizzicotto, che sia la mancanza del tuo compagno di scuola, sono l’intero te. 

Così come anche la sua comparsa tramite video e la gioia per la sua comparsa sono l’intero te. Il problema è che quando la comparsa è invece noia, stress, sensazione “ma che ci sto a fare io qui”, ecco, questo è un problema che va educato, non è il nostro connettoma, è il fatto che noi dipendiamo da come gli altri ci influenzano nella nostra reazione, e gli altri siamo noi. [[Ubuntu]]

Quindi se noi siamo in angoscia e influenziamo l’angoscia il circolo si amplia perché siamo una specie sociale, i neuroni mirror che ci rispecchiano ci spiegano che quella che chiamiamo empatia, quella che chiamiamo imitazione dell’altro, è un processo che loro hanno imparato a compiere proprio per, come posso dire, coordinarci, connetterci, così tanto che se lei sorride a me viene da sorridere. 

Quanto dobbiamo capirle tutte queste cose profondamente non considerarle, così, chiacchiere da psicologia superficiale, dobbiamo capirle perché altrimenti le soffriamo. Non è che perché noi siamo adulti intelligenti, competenti, programmati, non sentiamo, il cervello sente e sente dalla periferia alla profondità”.

La vita è una tela in bianco e quella diventa ciò che ci dipingi sopra.
Se ci dipingi tristezza la tua vita sarà triste.

---
Lei ha parlato delle tre vie dell’apprendimento, come accennava prima, da fuori a dentro, da dentro fuori ma soprattutto da dentro a dentro. Quest’ultima via, su cui lei maggiormente pone l’accento, da dentro a dentro, forse viene un po’ trascurato nel mondo dell’educazione.

“È proprio così. Allora, torniamo alla parola connettoma, riprendiamo quella. Connettoma è la mappa delle connessioni attraverso cui il nostro intero radar fa esperienze e apprende. Quindi, io apprendo anche con le mie ginocchia, l’intero radar apprende. Quindi quali sono le vie in cui io entri in connessione con questo radar, hanno tre direzioni: da fuori a dentro, quando io ricevo informazioni; da dentro a fuori, come adesso sto facendo io, quando vado nelle mie memorie e porto fuori di me le informazioni, ma possono anche essere i toni del colore della pelle, il sorriso, non soltanto le cose che dico, le conoscenze dichiarative, ma il modo in cui le dico che arriva a lei e determina la sua reazione. Quindi, le due direzioni chiare sono quella che porta dentro, prendo perché porto dentro di me insegnamenti, informazioni, ma anche porto fuori di me comportamenti, funzioni, prestazioni. Queste due dimensioni sono quelle utilizzate dalla scuola, prevalentemente, io ti insegno e tu fai una prestazione, io ti insegno e tu fai una prestazione, io ti sei e tu fai una prestazione. Lo vede che in mezzo manca la trasformazione, cioè dall’informazione che arriva all’informazione che esce, lì dentro c’è il self, cioè il trasformatore, e chi è il trasformatore? Io, è il mio cervello, è il mio connettoma che trasforma quello che sai tu in quello che io ti riporto, e te lo riporto arricchito di me, delle mie memorie, dei miei errori, dei miei bisogni. Quindi il saltare da dentro a dentro, che significa la trasformazione attiva, significa non avere compreso che non c’è vita mentale senza questa, e significa non avere capito la sua forza. Non si capisce che il me sta lì, il te sta lì, e il fatto che i miei alunni siano così speciali tutti, è perché in quella trasformazione della cosa che io ho dato loro, io ritrovo un gemmare di tante diverse possibilità di rispondere e anche tante diverse tipologie di difficoltà. Quindi, è proprio in quella trasformazione che sta il fatto che ciò che io ti insegno diventi il tuo futuro, il tuo meglio, in quel da dentro a dentro”.

---
Un aspetto che lei porta avanti è quello warm cognition, le emozioni nell’apprendimento. Lei afferma che il nostro cervello è un ribollitore biochimico che produce hertz, le emozioni producono energia, producono hertz. Quanto è importante l’emozione nell’apprendimento.

“Guardi adesso io proprio un minuto e le devo dire uno dei temi più importanti che ho studiato. Nasce da un bimbo che quando ero diventata abbastanza brava ad aiutare tutte le funzioni vulnerabili nella memoria, nell’attenzione, nel calcolo, nell’apprendimento e quindi, diciamo così, a potenziare le funzioni che gli insegnanti misurano di solito nelle prestazioni, e non solo gli insegnanti ma anche ahimè i modelli classici della psicologia dell’apprendimento, ecco, questo mi ha chiesto “visto che mi hai tolto gli errori, mi puoi togliere che mi fanno male?” Ecco da lì, da questo bimbo io ho cominciato a riflettere sul rapporto tra emozione e cognizione, e sono andata a confrontarmi con modelli straordinari che oggi sono nel linguaggio comune, si chiama warm cognition, cioè la cognizione calda. Cosa significa, significa che se in questo nostro brain, questo nostro cervello connesso, in questo nostro connettoma, noi trasferiamo informazioni che riceviamo da quello che sperimentiamo, significa che se mentre io, per esempio, imparo l’area di un trapezio, base maggiore più base minore per altezza diviso due, sperimento ansia di dimenticarmelo, nelle mie reti di memoria transita sia base maggiore e più base minore sia l’ansia di dimenticare. E se io lo ripeterò, e lo ripeterò con ansia, e se io lo farò, e lo farò con ansia, l’ansia segnerà le memorie tanto quanto quella benedettissima formula messa in memoria. Quindi, quando io riprenderò dalla cassettina della memoria l’area del trapezio, mi verrà, anche cinquant’anni dopo, un senso di “oddio fammi scappare”. Perché se noi apprendiamo con un’emozione, quell’emozione è un linguaggio antico che dice al cervello se quell’esperienza è un’esperienza da tenere o da evitare, il cervello antico ci fa sentire paura quando percepisce il rischio, ci fa sentire angoscia quando percepisce che ci danneggia. Quindi, se noi mentre studiamo proviamo l’angoscia, proviamo la paura il cervello antico sta dicendo “scappa da di là perché ti danneggia”. Ecco che noi abbiamo, allora, che per anni nutriamo l’apprendimento delle emozioni che dicono fuggi. Ma io dico, ma chi ce lo fa fare. È ora di cambiare questo tipo di modello, capito, e io veramente spero che questa intervista giri tantissimo, che la gente si renda proprio parte di questo moltiplicatore che la vuole questa rivoluzione pacifica ed eroica, ma perché ci farà del bene e ci toglierà da tutta questa serie di inciampi, cadute che sicuramente non ci rendono neanche soddisfatti né come insegnanti, ne come madri, ma non lo siamo perché non lo sappiamo. Questa accensione della luce è la metafora che mi consente di rendere meno pesante questa mia riflessione, non vuole essere pesante, vuole essere incoraggiante”.


---
Apprendimento, intelligenza, crescita, emozioni...
Apprendimento è importante nei vari ruoli.
è importante imparare con gioia oltre ad un apprendimento funzionale / utile.

Noi non possiamo non apprendere. Quello che accade è che possiamo apprendere bene o possiamo apprendere male. Ma noi siamo necessitati all'apprendimento. Come organismi viventi il nostro radar (il nostro cervello) ha come compito filogenetico da milioni di anni evolutivi , la vita mentale come apprendimento.
Quindi, che sia di emozioni, che sia di affettività, che sia di cognizione nel senso tradizionale del termine... poco importa. Noi viviamo apprendendo.

Noi immaginiamo che l'apprendimento cognitivo sia privo della parte emozionale e che le emozioni in qualche modo, in questa contraddizione tra emozioni e ragione, siano in conflitto. Niente di più sbagliato da un punto di vista scientifico, perché contemporaneamente in quello che viene chiamato cervello ma che io chiamo radar, questo connettoma, queste connessioni, non c'è nessuna struttura della vita psichica che sia separata dall'altra. è un flusso, è come una sinfonia, è come quando tu ascolti una musica . Non è che riesci a distinguere, anche se stanno suonando insieme pianoforti, violini e trombe. Quello che tu ascolti è una integrazione, che è più della somma delle parti (sinergia). E così il nostro pensiero, ci fluisce, ed è contemporaneamente cognizione, emozioni, affettività, memorie, desideri del futuro, prospettive, ...

Che rapporto c'è tra emozioni e apprendimento?
Adesso che mi hai tolto gli errori, mi togli che mi fanno male?
Io comincio a studiare il rapporto che a livello neuro-psico comportamentale, hanno gli altri flussi informazionali. E in quel momento non sapevo nulla di cosa fosse il connettoma e il flusso informazione e questa sinfonia che sto cercando di raccontarvi.
Ma in quel momento capivo che era vero che le memorie venivano tracciate istantaneamente, sia dalle informazioni elaborate dalla nostra corteccia (e quindi prevalentemente le informazioni cognitive) sia dalle informazioni che riguardavano il sentire della mente, che da un punto di vista di storia dell'evoluzione della mente ha milioni di anni evolutivi, quindi è più forte; ed è il linguaggio primo.
 
[10:16]
Quindi, per dirla come l'ho capita in quel momento lì:
Nel momento in cui apprendo, e apprendo con paura, la paura è un linguaggio antico che dice al cervello: "allert, allert, scappa, rischio, pericolo"
Se io mentre apprendo, apprendo con soddisfazione, la soddisfazione è un'emozione antica che dice "cerca ancora, perché ti fa bene."
[10:45] Ecco che le emozioni...





---
# Vedi anche
- [Daniela Lucangeli]
- 