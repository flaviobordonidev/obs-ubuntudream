---
alias: 
---
2023-01-04 - 01:04 - *luogo*
zettle: # letteraria transitoria permanente
ubuntudream: #equilibrio-interiorità
tag: #mind-set 

---
# L’albero dei desideri
Un uomo viene a conoscenza dell'Albero dei Desideri: secondo la leggenda, chi siede sotto le fronde di quell'albero esaudisce immediatamente i suoi desideri.
L'uomo si mette a cercarlo e dopo un lungo viaggio lo trova. 
Molto curioso, vuole vedere e l'Albero dei Desideri esaudisce veramente ogni desiderio.
Pensa che dopo un viaggio tanto lungo, gli piacerebbe riposarsi su un comodo letto...
... e all'istante, sotto l'Albero dei Desideri, appare un letto, invitante, soffice, con le lenzuola profumate, pronto per accoglierlo.
L'uomo si esalta, e dice:
"Dopo un viaggio tanto faticoso, mi piacerebbe che una bella ragazza mi massaggiasse le spalle..."
Appena termina la frase, appare una bella ragazza sorridente, pronta a massaggiarlo.
L'uomo e' strabiliato, e dice:
"Dopo un viaggio tanto impegnativo mi piacerebbe mangiare qualcosa di veramente speciale."
Appena termina la frase, appare una tavola imbandita, colma di prelibatezze.
L'uomo non sta piu' nella pelle per la gioia: si butta sul cibo, mentre la ragazza gli massaggia le spalle, e quando ha finito di pranzare, preso dal sonno, si sdraia sul letto.
"Speriamo -- dice l'uomo prima di addormentarsi -- che non arrivi una tigre a sbranarmi."
Appena termina la frase, una tigre appare e lo sbrana.

C’è una storiella, ambientata in India, che mi piace ricordare: la voglio raccontare
anche a te. Eccola:
Un tale attraversa un bosco e siccome è stanco decide di fermarsi. Si siede sotto un albero, senza sapere che quello è un albero magico: un albero che realizza i desideri.
L’uomo sente il terreno duro sotto di sé e pensa che sarebbe comodo avere un letto morbido su cui sdraiarsi.
Immediatamente, appare un letto invitante, con lenzuola fresche, di seta, pronto ad accoglierlo!
Inutile dire che è molto stupito, ma supera la meraviglia e si sdraia nel letto.
A quel punto pensa che sarebbe bello che una giovane donna gli facesse
un massaggio rilassante.
Immediatamente, appare una bella ragazza sorridente che inizia a massaggiarlo dolcemente!
Lo stupore è veramente notevole, ma presto l’uomo si abitua anche a questo.
Pensa che vorrebbe mangiare:
appare un pranzo completo servito su una tavola di gran classe!
L’uomo si siede e mangia, dopo di che desidera dormire.
Si sdraia sul letto e dice:
“Speriamo che mentre dormo non arrivi una tigre a sbranarmi…”
… e mentre dorme, arriva una tigre e lo sbrana, come l’uomo aveva detto.
Fine della storia.


Questa storiella insegna una piccola, grande verità: quello che pensiamo, succede.
Nella vita accade quello che ci aspettiamo che accada:
tra tutte le possibilità che sappiamo elencare, in modo razionale e distaccato, ce n'e' comunque una a cui siamo vincolati dall'emozione, e perciò la sentiamo nostra: siccome la sentiamo nostra, modelliamo il nostro comportamento in modo da realizzare esattamente quella possibilità.

---
C’è una grande verità, in quanto ti ho appena raccontato: anzi, ce ne sono almeno due:
* Quel che pensiamo, succede.
* Viviamo senza gratitudine nonostante l’abbondanza che riceviamo. 

Nella mia esperienza di life coach, tutti i giorni vedo queste due verità
pienamente manifestate …
… ci sono quelli che si domandano perché non ottengono quel che vogliono, e quando parlo con loro 5 minuti li sento lamentarsi per 5 minuti:
siccome seminano lamentele inconcludenti, raccolgono chiacchiere inconcludenti …

… ci sono quelli che hanno un lavoro, un partner, degli affetti, una vita agiata, come soltanto il 2% della popolazione mondiale si può permettere, eppure non hanno
la minima gratitudine, ostentano pigrizia e pretendono pure di avere diritto di lamentarsi…

Sai qual è la RADICE di questi comportamenti?
La storiella che ti ho raccontato non lo mette in evidenza:
ma adesso che te lo dico, ripensa alla storiella, e capirai che ho ragione…
La radice delle chiacchiere inconcludenti, della mancanza di gratitudine,
del vagare ostentando noia, è …
… il fatto di non essere.
Tutto qui.

Per vivere, devi innanzitutto essere. Essere te stesso. Pienamente.
Altrimenti fai come il tipo della storiella, che siccome non ha un’idea precisa di chi è,
chiede, chiede, chiede, insaziabile…
… prende e non ringrazia, e quando si esprime è soltanto
per chiedere ancora di più …
… ma non solo: si lamenta, pure!

Pretende persino di avere delle garanzie:
nella storiella, vuole la garanzia che nessuna tigre lo disturbi!
Assurdo!
… che cosa fa il tipo, nella storiella?
Niente.
Cammina per il bosco.
… che cosa fanno quelli che si lamentano?
Niente.
Vagano da un piacere all’altro, da una piccola noia all’altra.
Perché lo fanno?
Perché non sanno chi sono: non sanno di essere. Non sanno di esistere.

Ogni tanto qualche fessacchiotto mi chiede cosa fare per sentirsi felice…
… al che gli chiedo:
“Tu cosa fai, per ESSERE felice?”
… e la risposta è “Niente”.
Il fessacchiotto aspetta la felicità: non la crea. Non fa niente.
Questa gente cerca l’albero magico: spera di sedersi da qualche parte
e di trovare l’albero magico che procura gratis la “pappa pronta”.
Assurdo.

Bene, ora lo sai: per sentirti felice, per avere una direzione, per apprezzare le tue risorse (che hai già, abbondanti) devi chiarirti le idee.
Non ti servono consigli, se prima non sai chi sei.

L’uomo della storiella te lo dimostra:
siccome non sa chi è, non ha un piano scritto, e anche quando trova l’albero magico
che esaudisce tutti i desideri, non sa cosa chiedere, vive soltanto il suo corpo, non lui, lui, come spirito, è morto da un pezzo, e così chiede soltanto cose per il corpo.

Un fessacchiotto ingrato, insomma.
Ora, non commettere anche tu i due errori di vivere senza essere, e di non esprimere la tua gratitudine.



---
# Vedi anche
- [[Non mi sento abbastanza]] --> [profezia autoavverante]
- [[Il successo non accade per caso]] --> Henry Ford (se pensi che non riesci di sicuro non riesci)
- [[Cavallo di Troia]] --> Autosabotaggio
- 