---
aliases: 
publishing_date: 2023-11-13 - 10:47
---
2023-11-13 - 10:47 - *luogo*
zettle: # atomic moc
ubuntudream: # energia-salute equilibrio-interiorità etica-sociale impegno-lavoro relazione-famiglia valore-denaro 
tag: #

---
# Scegliere - Il cambiamento può essere immediato
Il cambiamento può essere immediato
Questa convinzione è il primo pilastro che supporta i sei scalini per il cambiamento.
Mito da sfatare : ci vuole tempo per cambiare

È la trasformazione che richiede tempo ed è la preparazione a prendere una decisione che richiede tempo. È arrivare a quella decisione che spesso richiede tempo. Il cambio avviene in un istante. Avviene nel momento che decido veramente. 

Ed una vera decisione è quella a cui segue molta azione. È quella in cui c’è un impegno vero (commitment) una dedicazione a fare ==fino a che== non raggiungiamo il nostro obiettivo, l’oggetto della nostra decisione.

Decidere non è: “Io vorrei” e neanche “io voglio” ma è “io faccio” o meglio è “l’azione direzionata e costante” che faccio ==tutti i giorni== per raggiungere il mio obiettivo. Mi rendo conto che ho realmente deciso quando tutti i giorni impegno del tempo per fare un passo in più in direzione del mio obiettivo.

“Vorrei dimagrire”, “mi piacerebbe dimagrire”, “dovrei dimagrire” sono più scuse che decisioni. Anche “ho deciso di dimagrire” è una scusa se non è seguita da un’azione direzionata e costante. Direzionata vuol dire che mi porta un passo più vicino al mio obiettivo. Costante vuol dire che la faccio tutti i giorni.

Il “adesso basta, voglio dimagrire.” è una “chiamata” una “svegliata dal torpore”. Per diventare decisione va seguita da un “piano d’azione” ed infine dall’azione vera e propria.
“Voglio dimagrire.” 
-> “In che modo?”. Mi sono fatto delle domande, mi sono dato delle risposte… “Mangiando più salutare” piuttosto che “Andando a corrrere” piuttosto che …

Nel mio caso “si è accesa la lampadina” (caiu a ficha - eureka - epifania - ho realizzato - ho finalmente compreso - ho interiorizzato - è entrato a far parte della mia struttura psicologica - ho realmente assimilato - ….)  sentendo la frase di mio zio che ha detto “quando andavo a correre potevo mangiare quello che volevo.”
Gli ho chiesto “perché non ci vai più?” mi ha risposto “perché lo trovo noioso”.
La “domanda intelligente/coaching” che mi sono posto è stata quindi: 
==“come posso dimagrire e divertirmi nel processo?” ==
ed alla luce di quello che mi ha detto mio zio è diventata “come posso andare a correre in modo non noioso ed avere di conseguenza il beneficio di dimagrire mangiando quello che voglio?”
La mia risposta è stata quella di andare al parco tutte le sere portando con me un audio libro nel telefono. 

Ho realmente preso questa decisione ed i primi tre mesi mi sentivo più stanco di prima. Ma dopo 5-6 mesi ho iniziato a sentire un’energia che prima non avevo. In tutto questo tempo il mio corpo si stava adattando. Ed in sei mesi ho perso tre chili ma a livello di pancia sono sceso molto di più. Ho lentamente acquisito più tessuto muscolare che pesa di più di quello adiposo. Il risultato è stato quello di avere un fisico, ancora in sovrappeso, ma decisamente più asciutto e decisamente con più energia. Tutto questo mangiando praticamente tutto quello che volevo, o meglio, il fatto di vedermi migliorare ha aumentato anche il mio controllo su quello che mangiavo e sulle quantità. Ho iniziato a mangiare meno e meglio ma questo non mi è pesato minimamente. Ho praticamente cambiato il mio stile di vita. Mangio quello che voglio ed ho più energia e, continuando così, fra due o tre anni avrò un corpo in piena forma fisica. E tutto questo senza sentire di dovermi privare di qualcosa o di dover soffrire. Ho anche il piacere di aver letto, o meglio di essermi fatto leggere, molti libri interessanti.

I medici lo ripetono sempre “mangiare meno e muoversi di più” ma c’è voluta una mia preparazione e predisposizione psicologica e l’esempio di una persona vicina per far sì che questo insegnamento diventasse una mia abitudine; che “incorporassi” questo insegnamento, che lo facessi mio. Non serve solo sapere, dobbiamo agire. E per agire dobbiamo decidere. E per decidere dobbiamo predisporre la nostra mente ad accettare l’insegnamento.

La mia decisione l’ho presa in un istante. Per arrivare a quell’istante ho tergiversato per anni. Ed il mio obiettivo di un corpo atletico ancora non è arrivato; la trasformazione non è arrivata. O meglio non è arrivata all’obiettivo che mi sono immaginato. Ma la trasformazione fisica sta avvenendo giorno per giorno e la trasformazione del mio stile di vita è avvenuta, per lo meno per questi sei mesi, e sento che è facile mantenerla. Anzi ho piacere a mantenerla.

Dalla decisione presa, dal cambiamento immediato, la trasformazione non è avvenuta dopo x giorni. Non si è acceso un conto alla rovescia che porta all’esplosione, alla trasformazione immediata. La trasformazione lavora nel tempo e spesso nel “giorno per giorno” non ce ne rendiamo conto, proprio come succede con il crescere d’età; guardandoci allo specchio “giorno per giorno” ci sembriamo sempre uguali. Ci accorgiamo del cambiamento solo guardando delle foto di qualche anno prima.



---
# Vedi anche
- [[Scegliere]]
- 