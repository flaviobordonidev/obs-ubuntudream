---
alias: 
---
2023-01-04 - 01:13 - *luogo*
zettle: # letteraria transitoria permanente
ubuntudream: # energia-salute equilibrio-interiorità etica-sociale impegno-lavoro relazione-famiglia valore-denaro 
tag: #

---
# Sulle spalle della gallina
Ho saputo di uno che aveva una gallina:
era molto povero, ma almeno aveva una gallina che, ogni giorno, gli dava un uovo.
Con quell’uovo poteva nutrirsi, un poco. O venderlo, ovviamente guadagnando poco.
Finché un giorno si è scocciato di essere povero, di avere soltanto una gallina,
di mangiare soltanto un uovo, o di dover vendere l’uovo, saltando il pasto, in quel caso.
Stanco di tutto questo, un giorno l’uomo uccide la gallina e la mangia:
per una volta, si gode un pasto abbondante!
Ma il giorno dopo il giorno dopo l’uomo non ha più la gallina, non ha più l’uovo quotidiano,
non ha nulla da vendere, seppure a poco prezzo.
E non ha alcuna prospettiva, perché si era abituato a vivere “sulle spalle” della gallina.

Questa storiella contiene una serie di errori che molti commettono. Vivacchiano accontentandosi di poco,perché i telegiornali li hanno convinti che siamo in crisi e che c’è poco per tutti
(magari parlano con qualche “sbandato” come loro che conferma loro che c’è la crisi).
Intanto, in modo sotterraneo, coltivano invidia, rabbia, studiano una vendetta  per rifarsi, e cosa pensano?

Qualcosa di sbagliato, ovvio: 
non hanno la mente allenata per ragionare, usano i soliti schemi mentali del passato  che non producono risultati,  e quando agiscono, mossi da un improvviso  scatto di invidia mista a rabbia mista a vendetta, che cosa fanno?

L’ennesima sciocchezza: si bruciano le ultime risorse. Come l’uomo della storiella. Quell’uomo, anziché vivere  “sulle spalle” della gallina, invidiando chi sta meglio di lui,  avrebbe fatto bene a lavorare,  ad addestrarsi per lavorare,  a imparare, a pensare positivamente, a usare le risorse gratuite per migliorarsi è già: avrebbe potuto, ma non l’ha fatto.

Sai perché? Perché quell’uomo non sa qual è il suo problema. Il suo problema sono gli schemi mentali  che usa: schemi mentali che non producono soluzioni vitali. La sua mentalità pigra 

lo uccide, un poco alla volta. Quando hai un problema, una cosa è certa: hai usato 
uno schema mentale sbagliato, sbagliato perché ti ha portato ad un problema, anziché ad un risultato.

Quindi, qual è l’UNICA cosa saggia da fare?
È cambiare schema mentale.
Infatti, se usi ancora lo stesso schema mentale del passato che ha prodotto errori sino ad oggi, è ovvio che farai, di nuovo, la scelta sbagliata.

La storiella dell’uomo con la gallina lo spiega benissimo: il suo problema era il non risolvere, a monte, i problemi che aveva, e il non riconoscersi responsabile di quei problemi. L’uomo invidiava gli altri, l’uomo sfruttava la gallina, l’uomo rimuginava con rabbia nascosta, tutto questo lo faceva perché lo schema mentale che usava gli diceva di farlo.Siccome non ha cambiato schema mentale, ha fatto un’altra azione assurda: in un momento di ulteriore sbandamento ha rovinato l’unica cosa che funzionava nella sua vita.

L’uomo era molto orgoglioso, molto convinto delle sue azioni: credeva di essere un furbo, uno che vive con un uovo al giorno, sottraendolo alla gallina, simili “personaggi” devono evolvere: in Natura, tutto è previsto affinché anche chi sbaglia abbia modo di imparare.

A volte la lezione è estremamente dura, come nel caso dell’uomo della storiella che si ritrova senza gallina, ma è comunque una lezione, una lezione dura, certo, ma non esageratamente dura: una lezione dura quanto basta serve un po’ di “durezza” per spezzare la crosta di orgoglio testardo dell’uomo. Non voleva imparare, l’uomo della storiella. Era convinto di sapere tutto.

Bene.
La Natura risolve simili casi. C’è equilibrio in tutto.
Ora, senza arrivare ai limiti estremi dell’uomo che elimina ciò che lo mantiene in vita, si può arrivare a capire cosa conviene fare.
Ci si riesce se si elimina l’orgoglio testardo, e la stupidità che consiglia di divertirsi subito, senza pensare al domani.

Ci sono almeno due strade, sempre aperte, davanti a te:
la strada della disciplina, oggi, e la strada del rimpianto, domani.

L’uomo della storiella ha scelto di evitare la prima strada, quella della disciplina, oggi.
Una scelta ampiamente condivisa, in quest’epoca: per divertirsi subito, per fare festa, incuriositi dal diverso, si sperimenta qualsiasi novità, soltanto per godere un po’, per sentirsi bravi, belli, e buoni un po’.

La Natura prevede comunque la soluzione che riporta in equilibrio, e le due strade, quella della disciplina e quella del rimpianto, si incontrano, comunque, più avanti: quindi, quel che non capisci oggi, lo capisci domani.

  

L’uomo della storiella ha capito l’indomani quel che avrebbe potuto capire prima: non importa, prima o poi la lezione viene imparata, ecco, questo importa.

  

Certo, a me, come life coach, e come teosofo, dispiace, sentire storie come quelle

dell’uomo che si rovina da solo: sai perché?

Per un motivo, mi dispiace: perché il dolore dell’uomo si diffonde, e pesa sugli altri.

  

Quando uno non ha cura di sé, bisogna soccorrerlo, bisogna sopportare il suo orgoglio, la sua mancanza di lungimiranza.

Ha un costo, tutto questo: banalmente, in termini di soldi.

Sostanzialmente, in termini di energie, pensieri, attenzioni, sprecati per rimediare un errore che, a monte, si poteva risolvere con poco.

Bastava un poco di disciplina. Di metodo. Di ragionamento.

Quando vedo lo sfascio causato dalla mancanza di un progetto mi dispiace: quando sento la gente disperata, mi dispiace, perché quella disperazione diventa un problema sociale, da risolvere a livello sociale. Con costi maggiori.

Il singolo che scarica il suo problema sulla comunità rende il suo problema ancora più costoso, e più difficile da risolvere. Ti faccio un esempio se butto una bottiglietta di plastica per strada, a causa della mia mancanza di disciplina, creo un danno alla società che, in quel momento, potrebbe essere risolto a costo zero. Basterebbe che mi chinassi per raccogliere la bottiglietta.

Ma se non ho disciplina, se sono perso nella mia ignoranza, se non accetto consigli, e se ogni giorno butto una bottiglietta di plastica per strada, allora creo un problema che ha un costo: serve un camion della nettezza urbana, servono dei netturbini, serve un investimento di soldi per risolvere un problema che, in origine, è a costo zero. Quei soldi, usati per pagare la mia stupidità, vengono sottratti a progetti di valore.

Capisci il punto?

Se io butto la bottiglietta di plastica per strada, invito altri imbecilli a farlo: alla fine, ci ritroviamo con 2 problemi gravi, primo, la sporcizia urbana, secondo, il debito per risolvere la sporcizia urbana.

La storiella dell’uomo che vive “sulle spalle” della gallina, parla di questo, in modo velato: ho ritenuto opportuno “svelare” il contenuto della storiella e agganciarlo a una situazione reale, con un esempio pratico, dove è facile capire che la mancanza di disciplina porta al rimpianto.

Analizza la tua vita, e scopri se tutto funziona in modo logico e sensato, oppure se ti occorre mettere ordine nelle tue priorità, in modo che un poco di disciplina oggi ti eviti una serie di costosi problemi domani.



---
# Vedi anche
- [[Le opportunità distraggono l'imprenditore|Costo di opportunità]]
- 
