---
alias: 
---
2023-04-15 - 14:15 - *luogo*
zettle: # atomic moc
ubuntudream: # energia-salute equilibrio-interiorità etica-sociale impegno-lavoro relazione-famiglia valore-denaro 
tag: #

---
# leggere per sapere

video su yuotube di Alessandro de Concini - ADC

Ho scaricato un pdf che spiega come studiare.
[RIPRENDILO E SCRIVI QUI SOTTO I PUNTI ^_^]

1) Analisi del paratesto;
2) Domande e supposizioni;
3) Skimming e/o scanning;
4) Lettura con puntualizzazione;
5) Individuazione delle parole chiave;
6) Rilettura

## STEP 1: ANALISI DEL PARATESTO

Il “paratesto” è ciò che sta intorno al testo, che lo correda, lo accompagna. Immagini, schemi, materiale didattico vario, paragrafazione, titoli e titoletti, parole in grassetto, elenchi
puntati, grafiche varie, appunti presi sul libro in precedenza (magari a lezione)... insomma, tutto quello che non è il vero e proprio testo scritto.

Il primo passaggio del metodo di lettura efficace dunque è fare un’analisi di questo materiale, ragionarci su, e io posso già sentirti obiettare: «ma perché ca diavolo dovrei analizzare il paratesto
prima ancora di aver letto il contenuto del paragrafo/capitolo?». 
Ottima domanda, mio caro lettore polemico, per tre differenti ragioni:

- Perché abbiamo sempre bisogno di un “tempo di riscaldamento” prima di poter affrontare il testo in modo ottimale. Abbiamo bisogno di ambientarci sul libro, tanto vale farlo dando un’occhiata per prima cosa a materiale meno impegnativo del testo stesso, e per evitare di perderci informazioni importanti nelle prime pagine a causa del nostro essere ancora “freddi”;
  
- Perché aiuta a fare il punto della situazione e a recuperare ciò che già sappiamo dell’argomento. Nel fare l’analisi del paratesto dovrai sforzarti infatti di recuperare tutto ciò che ricordi dell’argomento se già sentito a lezione, tutto ciò che ad esso può connettersi, che hai sentito in un documentario alla tv, recuperare, insomma, tutte le informazioni che possiedi già e che potrebbero esserti utili nell’affrontare le nuove pagine scritte. Inoltre, così facendo, prepari gli strumenti cognitivi e intellettuali specifici che ti serviranno in seguito. Non tutti i testi e non tutti gli argomenti si affrontano allo stesso modo.
  L’analisi del paratesto è l’equivalente nello studio del momento in cui lo chef prepara gli strumenti prima di mettersi a cucinare. Non vorrai mica a metà dover mollare tutto e perdere tempo a recuperare la padella giusta, rischiando di bruciare il soffritto, giusto?! Finita l’analisi del paratesto dovresti saper rispondere alla domanda: «che cosa conosco già su questo argomento?»
  
- Perché la lettura di un libro complesso è come la costruzione di un puzzle: meglio cominciare dai bordi. Avrai un orizzonte di riferimento al quale ricondurre ciò che analizzerai e leggerai in seguito.



## STEP 2: DOMANDE E SUPPOSIZIONI

Questa è, con tutta probabilità, la parte più importante del processo. 
Metti giù una serie di domande che sono basate sulla domanda guida: «che cosa voglio imparare da questo testo?». 

Aiutati con i ragionamenti fatti durante l’analisi del paratesto e dopo lo step 3 che è una lettura molto veloce per farsi un'idea generale.

(Possono essere anche domande raccolte a lezione, in classe, o assistendo ad esami su quell’argomento.)

SEGNATI LE DOMANDE SULLA PARTE SINISTRA DEL TUO FOGLIO PER GLI APPUNTI.

Ma solo porsi le domande, stabilire gli obiettivi, non è sufficiente, bisogna anche esporsi in prima persona con delle ipotesi.

Una volta chiarite le domande alle quali vorrai cercare risposta dovrai quindi cominciare a ragionarci sopra e cercare di indovinare le risposte, sulla base della tua capacità di pensiero, delle tue conoscenze pregresse e del puro caso.

Non è tanto importante “azzeccarci”, è importante sfruttare il meccanismo della supposizione per legarsi ancora di più al testo, sfidarlo, attaccarlo.

L’utilizzo di domande e supposizioni aumenterà i ricordi a lungo termine e faciliterà una lettura focalizzata, allontanando le distrazioni e aiutandoti nella comprensione. Saprai cosa cercare e ti muoverai per farlo.

I primi due punti, (analisi del paratesto + domande/supposizioni) in totale dovrebbero occupare intorno ai ==cinque minuti.== Sono importanti, ma non devono diventare una scusa per perdere tempo.


## STEP 3: SKIMMING E SCANNING

Lo skimming è l’atto dello scorrere molto rapidamente il testo, alla ricerca di specifiche parole importanti, per farsi un’idea del contenuto generico dello stesso.

Per applicare correttamente lo skimming mantieni una velocità molto elevata e costante (parliamo di circa ==trenta secondi per pagina==) mentre scorri il testo, focalizzati in particolare sulle prime e le ultime righe di ogni paragrafo e sulle parole che più saltano all’occhio. 

Inizialmente potrà essere un esercizio difficile e in parte frustrante, è normale quando si è poco esperti. Continua ad insistere.

Lo scanning non è altro che lo stesso esercizio con un approccio leggermente differente: invece che procedere per farsi un’idea generale, si scorre ancora più rapidamente le pagine alla ricerca
della risposta a una singola domanda di quelle stabilite nello step 2. Si procede a passare il testo per ciascuna domanda, ignorando di volta in volta le informazioni non pertinenti a quel singolo quesito.


## STEP 4: LETTURA E PUNTUALIZZAZIONE

Aadesso è arrivato il momento di leggere, leggere davvero. Parola per parola, senza tralasciare nulla, Scendendo nel dettaglio.

Tieni il segno sulla riga, muovendo l’indicatore al ritmo che intendi tenere e mantenendo lo sguardo fisso sulla punta dello stesso. 

Segui la riga fino alla fine, non ti fermare a metà, e per farlo sposta l’intero avambraccio. L’utilizzo dell’indicatore ti farà muovere il braccio, non solo la mano, hai capito bene.

Puntualizza = Soffermarti ad analizzare nel dettaglio il contenuto e il significato di ciascun periodo, assicurandosi di averlo compreso (e di ricordarlo) prima di passare al successivo. 

Fai una piccola pausa ad ogni periodo (lo riconosci dal fatto che è concluso da un punto fermo) e porti una domanda: 
==«qual è il contenuto informativo di quello che ho appena letto?». ==

Per “contenuto informativo” intendo il significato profondo del testo, le informazioni che esso ti ha comunicato. Per riformulare la domanda puoi chiederti ==«che cosa ho appena imparato?»==. 

È fondamentale che in questa fase tu scremi tra le informazioni realmente rilevanti e quelle superflue.

**Non** fanno parte del contenuto formativo:
- le informazioni che già conoscevi, 
- che sono ridondanti, 
- che non hanno alcuna attinenza con ciò che devi imparare o con le domande che ti sei posto allo step 2, 
- che sono banali e a cui potevi arrivare tramite un semplice ragionamento. 

Non tutti i periodi avranno un contenuto informativo. Se riconosci un periodo vuoto di contenuto ignorarlo.

Devi essere in grado di ripetere e riformulare con parole tue il contenuto informativo. Se non sei in grado di farlo non hai davvero letto quel
periodo, lo hai scorso pensando ad altro o, peggio, non pensando a niente.


## STEP 5: INDIVIDUAZIONE DELLE PAROLE CHIAVE

Molto bene, se hai completato i primi quattro step del metodo, sei a buon punto. Hai ottenuto tutti i vantaggi della “lettura esplorativa”, composta dai primi tre passaggi, hai letto con attenzione e hai compreso il periodo, individuandone e ripetendone nella tua mente il contenuto informativo.

L’individuazione delle parole chiave è lo step che ti assicura di consolidare il ricordo di quanto hai letto e compreso.

- Sono parole che hanno un ruolo centrale nel significato frase.
- Costituiscono un aggancio per la memoria, non appena rileggi la parola recuperi le informazioni in essa depositate.

una volta che hai risposto correttamente alla domanda dello step 4, cioè
«qual è il contenuto informativo?», scatta la seconda domanda: 
==«quali singole parole mi veicolano quel contenuto?» ==

La risposta a questa seconda domanda, confrontata con le caratteristiche elencate nella pagina precedente e con le domande-obiettivo costruite nello step 2, ti farà trovare le parole chiave.

Il punto delle parole chiave non è tanto averle ma è trovarle. 
È lo sforzo di individuazione che ti fa consolidare il ricordo, creare un collegamento nella mente e ti traghetta dalla comprensione alla rielaborazione del testo.


## STEP 6: CREAZIONE SCHEMA

[[metodi di studio]]
Rileggi velocemente solo le parole sottolineate e creaci uno schema.
Può essere:
- schema di tipo **lineare** (anche detto *a cascata* o *a flusso*) 
- mappe concettuali di novak (sviluppate con foglio A4 verticale)
- mappe mentali di buzan (sviluppate con foglio A4 orizzontale)


## Considerazioni finali

Con il tempo, gli step 1 e 2 e gli step 4 e 5 tenderanno a fondersi insieme tra loro.

1 +2 --> Analisi del paratesto + Domande e Supposizioni
3 --> Skimming
4 + 5 --> Lettura e Puntualizzazione + Parole Chiave
6 --> Schema


---
# Vedi anche
- [[Zettel-teoria]]
- [[metodi di studio]]