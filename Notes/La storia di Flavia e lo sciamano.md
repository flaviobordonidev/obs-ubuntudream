---
alias: 
---
2023-01-03 - 17:29 - *luogo*
zettle: # letteraria transitoria permanente
ubuntudream: # energia-salute equilibrio-interiorità etica-sociale impegno-lavoro relazione-famiglia valore-denaro 
tag: #

---
# La storia di Flavia e lo sciamano

Ti voglio raccontare la storia di Flavia, una bella donna benestante, di 42 anni, sposata senza figli, romana, che si sentiva profondamente insoddisfatta.
La sua storia contiene molti elementi utili per migliorare anche la tua vita: ecco perché te la racconto.

Quando Flavia si rivolse a me diceva di soffrire a causa del suo matrimonio: era sposata con un imprenditore di successo, che non le faceva mancare nulla.

Molte donne l’avrebbero invidiata eppure lei si sentiva insofferente.

Anch’io, all’inizio, non capivo proprio che cosa non funzionasse, di preciso, dato che vivevano in una bella casa in centro a Roma, facevano vacanze all’estero una o due volte all’anno oltre a molti weekend in Sardegna, insomma, non mancava nulla del “quadretto ideale”, lui sembrava un bell’uomo, sicuro di sé (mi aveva mostrato alcune foto), quindi davvero non capivo cosa mancasse.

Escludiamo problemi relativi all’intimità, e anche gelosie varie: niente di tutto questo.
Flavia si era già confidata con alcune amiche, le quali le avevano proposto di iscriversi ad un seminario tenuto da uno “sciamano”, famoso per il suo carisma. In quel seminario, secondo le amiche, Flavia avrebbe trovato molte risposte. Così si iscrisse.

E fu una svolta, per lei: Flavia ne rimase affascinata, sorpresa, direi persino frastornata, ma non per i motivi che immagini tu, no, non ebbero alcuna relazione fisica, Flavia e lo “sciamano”, ma qualcosa cambiò, profondamente, dopo quell’incontro, tanto che Flavia aveva pensato di divorziare.

Il che era veramente assurdo, date le premesse della sua vita apparentemente serena.

Siccome la notizia era sconvolgente per lei, per la sua famiglia, per la famiglia di lui, per l’ambiente che frequentavano insieme da oltre 15 anni, ecco che Flavia, prima di andare dall’avvocato per divorziare, si era messa in contatto con me per chiedermi cosa fare.

Io sono un life coach, e non dico mai cosa fare: piuttosto, pongo delle domande al mio cliente in modo che sia il cliente a capire meglio quel che c’è da capire nelle sue scelte.

Così cominciai il consulto di life coaching chiedendole qualcosa di più a proposito dello “sciamano”: come l’aveva “sedotta”? Come si sentiva con lui? Cosa rappresentava per lei, uno “sciamano”, nella sua routine? Emerse subito che lo “sciamano” non era entrato nella routine di Flavia: lei non ci pensava proprio. Infatti, all’idea di cambiare la sua routine, Flavia entrava in crisi, perché non voleva lasciare suo marito. Ma al tempo stesso voleva divorziare: da qui la contraddizione enorme, e il suo bisogno di un mio consulto.

Mettemmo a fuoco un punto: erano state le parole dello “sciamano” a colpire Flavia.

Parole dette pubblicamente, durante il seminario. Nulla di personale. Nulla di esplicitamente diretto a lei. Eppure Flavia si sentì presa visceralmente dallo “sciamano”, gli chiese il numero di telefono, si incontrarono un paio di volte, in privato, senza che ci fosse nulla di trasgressivo, in tutto ciò. 

Anzi, Flavia mi diceva che in quei due incontri, avvenuti in un bar di lusso della capitale, di pomeriggio, lei se ne stava muta, rigida sulla sedia, mentre lo “sciamano” parlava del più e del meno, della vita, di tutto e di niente, e lei ascoltava, assorbiva, e quanto più ascoltava tanto più si sentiva ribaltata dalle fondamenta.

Il tutto senza che lo “sciamano” tentasse qualsiasi tipo di approccio per estorcerle favori, soldi, o aiuti Ora, dove stava il punto?

Che cosa lo “sciamano” dava a Flavia, che suo marito, invece, non riusciva a darle?

Credimi: erano benestanti, c’era una buona intesa, quindi, era un vero enigma da risolvere, quella infatuazione di Flavia per lo “sciamano”.

Ma il metodo della domande funziona sempre: così insisto nel porre domande a Flavia, per capire cosa le piaceva nello “sciamano”, e sai cosa scopro?
Che non le piaceva per niente !!!

A Flavia, dello “sciamano”, non interessava NULLA.
Sì, lo so, sembra folle, e Flavia stessa era entrata in crisi proprio perché si sentiva attratta da un uomo che non le piaceva!

In questi casi, io procedo con semplicità: quindi, se 1 + 1 fa 2, allora era evidente che lo “sciamano” NON le piaceva (infatti non c’erano stati contatti tra loro oltre quei due incontri al bar di lusso a Roma) ed era altrettanto evidente che Flavia era colpita NON dallo “sciamano”, come pensava lei, perché lo “sciamano”, di fatto, non c’era. Non la cercava.

Non le aveva promesso nulla. Eppure lo “sciamano” era presente: ora, se lo “sciamano” non c’è ed è presente, come fa?

Sì, ho capito, è uno “sciamano”, fa i miracoli.

Ma no, dài, parliamo sul serio: come fa lo “sciamano” a sconvolgere Flavia senza nemmeno contattarla con un sms?

Semplice: Era tutto nella mente di Flavia: era Flavia che “ricamava” sullo “sciamano”, e da lì era nata tutta la cosa.

Già, ma COSA, di preciso, creava quel caos?
Di cosa ci stavamo occupando, EFFETTIVAMENTE?

Domande dopo domande, scopriamo che lo “sciamano” aveva “incendiato” i pensieri di Flavia, da subito, durante il seminario: quindi, dovevamo cercare l’incendio, e la sua origine, perché lo “sciamano”, di per sé, come persona in carne e ossa, non c’entrava nulla.

Flavia era sempre più disorientata, si credeva quasi pazza, ma io mantenevo la calma, e con il solito ragionamento della serie 1 + 1 = 2, dedussi che un incendio c’è dove c’è qualcosa da bruciare.

Quindi, per continuare con la metafora, che cosa, nella mente di Flavia, aveva preso fuoco?
Quali pensieri?
Quali convinzioni?
E considera anche questo particolare: per prendere fuoco, un oggetto dev’essere bello secco, asciutto, non fresco. Come un ramo secco.

Quindi, la domanda diventa:
« Quali pensieri vecchi, rinsecchiti, dimenticati, considerati inutili come dei rami secchi, erano presenti nella mente di Flavia, quando incontrò lo “sciamano” ? »

Fu il momento della svolta: in Flavia qualcosa fece “clic”.

Ci mettemmo alla ricerca dei “rami secchi”, cioè dei pensieri a cui Flavia non pensava da molto tempo.

Sembra assurdo, vero?

Uno crede di avere un problema, viene da me, mi parla del problema, e io dico: “Ok, lasciamo perdere il problema.

Di che cosa non ti occupi? Quello è il VERO problema!”.
Credimi: il mio metodo funziona.

Molto difficilmente il problema è quello che sembra. Quasi sempre c’è una facciata che nasconde le cose come stanno veramente.

Nel caso di Flavia, i “rami secchi”, i suoi pensieri abbandonati da tempo, era il suo desiderio di lavorare: di creare qualcosa di suo.
Non per bisogno di soldi.
Non per evadere dalla coppia.
Flavia aveva bisogno di sentirsi operosa.
Produttiva. Attiva.

Col marito non faceva niente: tutto pronto, tutto pagato.
Cameriera, hotel, feste: tutto preparato da altri.

Al marito Flavia piaceva molto e non le chiedeva nulla.

Quindi, a conti fatti, Flavia si sentiva INUTILE: e questa è la cosa PEGGIORE per un Essere Umano. Sentirsi INUTILE !!

Lo “sciamano”, senza saperlo, aveva appiccato il fuoco dell’iniziativa ai rami secchi dei pensieri di Flavia: il seminario dello “sciamano” parlava di come attivare le energie addormentate per mettersi in contatto, profondamente, con il flusso della vita, e questo aveva scatenato lo scombussolamento che Flavia aveva vissuto negli ultimi tempi.

La soluzione?

Mettemmo insieme tutti i pezzi del puzzle, ossia:
1. Flavia non voleva cambiare routine, non voleva divorziare, non voleva perdere tutti gli agi che aveva. Nessun dubbio su questo.
2. Flavia non voleva minimamente vivere come lo “sciamano”, in quel misto di mistero, new age, discorsi filosofici, e scelte radicali.
3. Flavia voleva creare qualcosa, per provare il sano orgoglio che consente di mostrare pubblicamente risultati di cui si va fieri.

Era il principio della rinascita di Flavia.

Compreso il Punto 1 (“nessun cambiamento”), Flavia cominciò a sentirsi più tranquilla e in famiglia si rasserenarono tutti, perché non la vedevano più tesa e sul punto di scoppiare.

Compreso il Punto 2 (“niente misticismi”), Flavia archiviò lo “sciamano” tra le esperienze formative insolite ma comunque utili. Poteva parlarne senza agitarsi, con serenità e disinvoltura.

Compreso il Punto 3 (“creare qualcosa”), Flavia riprese in mano la sua laurea in architettura (era uno dei “rami secchi” che aveva dimenticato) e iniziò delle consulenze per rimodernare le case di amici e conoscenti: piano piano iniziò un business leggero, che conduceva con i suoi tempi, senza correre troppo, e producendo ottimi risultati, gradevoli a vedersi, che poteva mostrare, pubblicamente.

In questo modo smise di sentirsi messa in ombra dal marito e provò la gioia di fare qualcosa di utile, che piace, e che serve per vivere meglio.

Ho voluto raccontarti questa storia perché contiene molti elementi tipici delle situazioni complicate che rendono difficile e faticosa la vita. Infatti:
1. All’inizio sembra che ci sia un problema, e ci si dispera per quello, quando invece il problema non esiste: quello che si nota è un indizio di un malessere, ma il problema sta altrove.
2. Il vero problema è nascosto sotto strati di giustificazioni, scuse, mancanza di dialogo con sé stessi, convenzioni sociali: bisogna scavare molto, e a fondo, per individuare il vero problema, che va sradicato.
3. La soluzione è nella persona: se qualcosa manda in crisi una persona il problema è nella persona, è lì che è venuto a mancare l’equilibrio. L’evento esterno ha soltanto scatenato una serie di conseguenze, ma se questo è successo, è perché la persona, dentro di sé, aveva già predisposto tutto quanto.

In estrema sintesi, questi 3 punti riassumono abbastanza bene lo sviluppo di una crisi: poi, ovviamente, ci sono mille sfumature, che variano da caso a caso.

L’importante, il “succo” che volevo dirti, è che da soli non si vede mai il problema: occorre un life coach, che, dall’esterno, ti aiuta a capire come stanno le cose. 
Il life coach non è un terapeuta, e se tu attraversi un periodo di crisi non vuol dire che tu sei malato: ti serve orientamento, tutto qui.

---

Gianna apprende che stare bene comincia dall’accettarsi. Scrive ad una persona che conosce per fargli sapere quanto la ammira.

realizza che molto di quello che apprezza è un riflesso di qualità che anche Gianna ha, solo che non le riusciva a vedere.

  
**