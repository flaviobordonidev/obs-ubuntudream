---
alias: 
---
2023-01-01 - 19:10 - *Roma*
zettle: #letteraria
ubuntudream: #energia-salute #equilibrio-interiorità #relazione-famiglia 
tag: #valore-denaro/porta_pazienza #visualizzazione 

---
# Confini (Boundaries)

Qui abbiamo una [[visualizzazione]] molto semplice: l'inferriata, la recinzione di casa. Che potrebbe essere una visualizzazione intermedia in cui le persone visualizzano il recinto di casa e successivamente, allargano la metafora, e lo visualizzano intorno alla loro persona; definiscono quali sono i loro limiti.

Molte persone credono che stabilire dei confini sia un modo di controllare le altre persone ma questo non è il caso. I confini sono dei modi di prenderci cura e di proteggere noi stessi. 

Se ci visualizziamo la nostra casa ed il recinto intorno ai nostri confini, in questo caso è molto chiaro cos’è un confine. Tutti noi abbiamo un confine intorno a noi solo che non è altrettanto visibile. Se non rendiamo chiaro alle persone quali sono i nostri confini, gli altri non si rendono conto se li stanno violando.

Quindi dobbiamo essere per prima cosa, molto chiari con noi stessi di quali sono i nostri confini.

Molti di questi confini non hanno bisogno di essere dichiarati agli altri, ad esempio non dobbiamo dire ad un'altra persona “Ei se mi prendi a pugni me ne vado ed eventualmente chiamo la polizia e ti denuncio!” Sono confini sociali che tutti noi conosciamo. Ma ci sono degli altri confini che sono specifici di alcune persone e questi devono essere detti altrimenti gli altri possono passare il nostro confine/limite senza rendersene conto. 

Ed il momento giusto per parlare del nostro confine è quando questo viene violato, così l’altra persona è informata e può prendere contromisure. 

Quando sentiamo che il nostro confine è stato violato lo comunichiamo alla persona aggiungendo l’azione che noi prenderemo se questa continua violando il nostro confine.

Attenzione è importante che comunichiamo l’azione che faremo noi. Non è efficace e non è corretto dirgli cosa deve fare lui. Lui è libero di fare quello che vuole ma noi lo avvisiamo di quello che andremo a fare noi.

Ad esempio se uno si accende una sigaretta in casa nostra e questo per noi è una violazione di un nostro confine, gli possiamo dire: “Scusa, ma io non sopporto il fumo di sigaretta in casa, se proprio vuoi fumare ti chiedo di andare fuori a farlo”.

Se per te uno che urla sta violando un tuo confine glielo comunichi: “Scusa ma quando qualcuno urla mi sento attaccata perciò di informo che se continuerai con un tono alto di voce io me ne vado.”

Altro esempio se qualcuno continua ad arrivare in casa senza avvisare prima e questo per te è un problema perché non ti permette di organizzarti quando uscire, glielo puoi far notare: “Scusa Paola, per piacere avvisami prima di arrivare a casa altrimenti la prossima volta non ti aprirò la porta anche se sono in casa perché a me piace organizzarmi gli orari in cui esco di casa e se mi arrivano visite inattese mi scombussolano la mia pianificazione”

La cosa **estremamente importante**, da fare dopo aver comunicato qual è il nostro confine e le azioni che prenderemo se questo sarà violato di nuovo, è **mettere realmente in pratica l’azione che abbiamo detto** se il confine è violato di nuovo.
