---
aliases: 
date - time: 2023-09-03 - 15:40
place: Roma
tags:
  - emozioni
  - OpusMotus
  - equilibrio-interiorità
---


---
# Gestire gli Stati Emotivi

Il nostro cervello è ancora lo stesso di migliaia di anni fa (homo-sapiens). E quindi i comportamenti adattivi all'ambiente e alle relazioni interpersonali, sono quelle degli uomini primitivi, quindi le emozioni si basano su quei "ricordi" (o meglio la selezione naturale ha favorito lo sviluppo del cervello con le emozioni che hanno aiutato la sopravvivenza della specie. Nel caso degli uomini quello di trarre vantaggio dal "gruppo", dalla tribù.) e questo è quello che stiamo mettendo in ogni emozione...

Quindi capirci alle "basi", rivedere le emozioni e rivedere le chiavi di lettura... i singoli colori della tavolozza della vita. Il rosso, il bianco, il blu, il giallo.... (I colori primari e secondari - i 10 colori principali) E vedere poi le sfumature con calma. 

Creare proprio una "struttura", le radici su cui affondiamo, che sono poi le radici sia evolutive che in chiave coaching su cos'è l'emozione, o meglio su "cosa ci spinge a fare". Inoltre vedere che ogni emozioni ha sia il lato positivo che quello negativo, o meglio il fatto di essere "utile" o "non utile" in una determinata circostanza.

E quindi capire come aiutarci con le emozioni, come capirle, come accettarle. 

Vedere lo yin e lo yang delle emozioni. Tutto questo crea le radici ed il tronco ed i rami principali, la struttura su cui si appoggiano i ramoscelli e le foglie.

È lo stesso esempio di Elon Musk che a proposito della conoscenza e delle scienze in generale dice: "Se io ho solidi rami su cui appoggiare i rametti e le foglie allora poi le cose complesse diventano semplici e le riesco a fare. Si sostengono facilmente. Ma se io non ho solide basi, tutto il peso delle foglie cade."

E la struttura di base sono dei modelli semplici su cui appoggiare i concetti più complessi.
Ad esempio ho prima 1+1=2 poi vado sulle moltiplicazioni 1+1+1=1*3=3 poi all'elevazione a potenza e così via a strutture sempre più complesse che si poggiano sui rami più grandi che sono anche i concetti "più semplici" che sostengono tutta la struttura.

E le basi le devi continuare ad allenare ad alimentare e a rinforzare. È fondamentale non scordarsi i fondamentali, le basi e mantenerle sempre allenate. Ad esempio un allenatore di basket diceva proprio questo, facciamo anche schemi complessi ma manteniamo sempre allenati i "fondamentali" e quando siamo in difficoltà in alcune partite torniamo a giocare in maniera semplice usando i "fondamentali" per ritrovare fiducia e solidità nella squadra.

Le basi sono i pilastri, su cui poi costruisci tutto quanto. E queste sono fondamentali in tutte le discipline. Ad esempio nella musica abbiamo le note e la scala di violino. Si ma cosa sono, come suonano nei vari strumenti, perché esistono diverse scale musicali e come cambiano le note da una scala all'altra. Come identifico le pause. Perché uso il dieresis o il bemolle. Perché ho la divisione in quattro tempi, perché altri suoni hanno ritmi diversi, cos'è il ritmo...
Molte volte gli schemi o i modelli sono una serie di domande che si rifanno alle fondamenta. Quelle che chiederebbe un bambino curioso.

A volte gli schemi sono le risposte a queste domande collegate tra loro.
Piano piano vedi che prende forma una struttura fondamentale, un "framework", uno schema.
Tanti elementi si aggiungono successivamente per rispondere a delle nuove esigenze che si creano, ma tutto parte da una base semplice.

Le emozioni sono questa base semplice su cui poi costruiamo strutture più complesse.
Le nostre stesse decisioni sono inizialmente prese dal nostro sistema limbico che si basa molto sulle emozioni e solo successivamente sono "razionalizzate" dal nostro neocortex.

Molti schemi fondamentali possono sembrare semplici, addirittura da spiegare all'asilo, ma in realtà sono molto profonde e permettono di appoggiarvi sopra ragionamenti molto più complessi. Ragionamenti complessi che non possono fare i bambini dell'asilo.

La nostra mente non è lineare ma è ciclica, va a spirale crescente. Quindi rivedere un concetto con l'esperienza completamente nuova del vissuto che abbiamo oggi... rivedere concetti che da bambini capivamo in un certo modo, adesso li capiamo in maniera diversa perché abbiamo un bagaglio di conoscenze maggiore a cui agganciare i nostri pensieri logici.
Agganciamo il framework, i modelli, gli schemi in maniera diversa alla nostra vita. Ed è assolutamente importante rivederli e riscoprirli perché ci danno sostegno ad una vita di successo.


---

## Come gestire le emozioni
Un tema che vorrei affrontare dal punto di vista delle **abilità**, perché sapere come gestire le proprie emozioni non è un talento, non è un dono di natura.
È una di quelle capacità che, sebbene non partiamo tutti allineati, con la conoscenza di alcune tecniche e soprattutto grazie all'allenamento, si può raggiungere questa abilità, quella di riuscire a gestire le proprie emozioni.

Ma perché noi dovremmo imparare a gestire le nostre emozioni?
E che cosa vuol dire gestirle, nello specifico?

Non sarebbe più naturale accettare le emozioni e lasciarle libere di manifestarsi, di esprimersi?
D'altra parte non siamo macchine, siamo dotati di un cuore. 

Per me, dal punto di vista coaching, le emozioni sono uno strumento.
E se non siamo in grado di usare questo strumento allora diventa un limite.

Ad esempio pensa di dover prendere una decisione importante per la tua vita e leghi questa esperienza all'emozione della "paura". Magari hai paura dell'incertezza del futuro. 
Ora, se quella paura ti rende più attento, nel senso che ti attiva... attiva i tuoi sensi, ti aiuta a pensare in modo più profondo, ti pone nelle condizioni di decidere meglio, con più cura, oppure prepara il tuo corpo proprio a livello chimico-fisico (ormonale) a una performance migliore...
Bè, allora in quel momento quell'emozione è UTILE.

Però, se nelle stesse condizioni, quell'emozione invece ti BLOCCA, o comunque ti LIMITA...
Non sò avresti tanto da dire alle persone davanti a te ma... parli poco perché hai paura.
Oppure, potresti prendere una decisione più furba ma, spinto dalla paura, decidi un po' in fretta, un po' a caso... e poi magari rimpiangi quello che hai deciso.
Oppure ancora, è quel tipo di paura che ti fa contrarre, proprio a livello fisico, quindi vai in campo e ti muovi in modo non ottimale. 
È chiaro che quell'emozione smette in quel momento di essere funzionale, di essere utile, e va GESTITA.

Quindi le emozioni non le giudichiamo a priori. Non ci sono emozioni buone e cattive. 
Ma ci sono emozioni UTILI, funzionali oppure emozioni LIMITANTI, disfunzionali.
Questo dipende, non dall'emozione, ma da che cosa sei chiamato a farci con quell'emozione.

Se io mi trovassi sull'orlo di un burrone e guardassi sotto, 300 m di vuoto, io voglio aver paura. Spero di avere paura, perché, se la paura lavora bene, intanto mi fa allontanare da lì e mi tutela da un pericolo oggettivo. (se cado è finita.)
E anche se non mi allontano, comunque accende tutti i sensi e mi muoverò allora con estrema cura, con precisione, soppesando ogni passo per evitare di cadere. Non è che vado lì distratto.
Quindi è una paura che io voglio avere.

Ma se la paura si accende in un momento in cui devo prendere una decisione che impatta a lungo sul mio futuro... L'esperienza ci dice che decisione assunte sulla base della paura, molto raramente generano risultati ottimali sul lungo periodo.
Quindi è meglio evitarle.

Quindi le emozioni le valutiamo, e le gestiamo, sulla base di:
- Mi serve in questo momento
- Oppure non mi serve in questo momento

Gestire l'emozione vuol dire: 
- non farmi condizionare nei comportamenti
- e, possibilmente, riuscire a trasformarla in una risorsa (in questo caso conta l'interpretazione),
  farla diventare una mia amica, un'alleata, una forma di energia che posso usare per essere migliore in quello che sono chiamato a fare in quel momento.

Ad esempio trasformo la paura in grinta o in concentrazione o in fame di vittoria.

Il secondo principio del coaching è che le emozioni si possono gestire. Si possono controllare.
E si controllano riuscendo a riconoscerle prima che arrivino al punto di esplosione.
Ad esempio mi accorgo che mi sto arrabbiando allora attivo dei comportamenti differenti e guido quest'emozione verso un cammino differente dal gridare e picchiare le persone.

Attenzione quindi a non cadere nel vittimismo, perché le emozioni si possono controllare e la responsabilità è nostra.

Non ci sono persone o situazioni che ti rendono triste o ti fanno incazzare. Non ci sono. Sei tu che scegli di reagire rattristandoti o incazzandoti alle azioni delle altre persone o a un contesto che si verifica intorno a te. Solo che a volte quella scelta è così veloce, così automatica, perché è schematica, che tu non ne hai consapevolezza. Quindi ti sembra di essere vittima, perché appunto sei dentro uno schema ed il cervello è maestro a cercare schemi da poter utilizzare per risparmiare energia.
Molti vestono i panni della vittima dicendo:
- Eh, non dipende da me
- Mi sento così e basta
- Sono fatto così
- Non ci posso fare niente

Terzo principio del coaching è che le emozioni non vanno bene per decidere.
Cosa vuol dire questo? (ne ho già parlato in altri episodi quindi qui lo spiego veloce)
Le decisioni che impattano a lungo termine sulla tua vita, si assumono in condizioni emotive neutre. Vuol dire che se sei troppo gasato, carico, entusiasta... non prendere decisioni i cui effetti andranno avanti per anni.
Se sei troppo triste, incazzato, nervoso... idem.
Aspetta! Controlla quell'emozione. Torna allo stato standard / neutro, e solo allora decidi.

Quarto e ultimo principio è il concetto "non di cambiare" ma "di aggiungere" tecniche così come se fossero degli strumenti / degli attrezzi che sono nella tua cassetta degli attrezzi. E all'occorrenza prendi l'attrezzo più adatto e lo usi.
Immagina un idraulico o un elettricista, mica se ne va in giro con gli attrezzi in mano. Gli attrezzi stanno dentro la cassetta e loro portano con sé la cassetta, la valigetta con gli attrezzi dentro ma gli attrezzi stanno dentro. Non ce li hanno in mano continuamente. Quando li tirano fuori? Quando servono. In determinati momenti della loro giornata, del loro lavoro. Mica sempre.
Se devono bere un bicchiere d'acqua usano le mani e non la pinza, anche se la pinza fa parte dei loro attrezzi. Ecco, con le tecniche di coaching è lo stesso!


## 4 principi applicati agli stati emotivi
Ecco quattro principi del coaching applicati alle emozioni.
- Non le definiamo buone o cattive ma le definiamo **utili** o **limitanti**
- Dipendono da noi. Possiamo controllare le nostre emozioni
- Non sono buone per prendere decisioni di largo impatto. Quando stiamo provando forti emozioni: Non prendiamo decisioni che impatteranno per molti anni la nostra vita.
- Non è necessario controllarle sempre.

Ma come controllo le emozioni?
Lo posso fare con le **Visualizzazioni**. Vedi UbuntuDream



---
# Vedi anche
- [[Intelligenza Emotiva]]
- [[strategia - storie - stati emotivi]]
- [[L'utilità evolutiva dell'emozione]]
- 