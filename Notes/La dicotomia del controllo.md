---
alias: 
---
2023-01-02 - 00:32 - *Roma*
zettle: #letteraria 
ubuntudream: # energia-salute equilibrio-interiorità etica-sociale impegno-lavoro relazione-famiglia valore-denaro 
tag: #emozioni

---
# La dicotomia del controllo

“Il tutto è composto da due parti: ciò che controlliamo e ciò che non controlliamo.

Controlliamo le nostre emozioni, il nostro comportamento e le reazioni alle situazioni.

Non controlliamo nient'altro, come i comportamenti degli altri o ciò che pensano di noi.

Se desideriamo essere persone felici/migliori, dovremmo concentrarci sulle cose sotto il nostro controllo, vale a dire il nostro comportamento e le nostre reazioni alle situazioni.”

  

Diciamo che la sfumatura chiave che voglio proporti oggi è l’accento portato sulla parola controllo, che io stessa utilizzo spesso, ma che forse inizia a piacermi sempre meno.

  

Questa dicotomia del controllo, infatti l’avevo ritrovata anche nella preghiera della serenità, "Dammi la serenità di accettare le cose che non posso cambiare, il coraggio di cambiare le cose che posso e la saggezza di riconoscerne la differenza".

  

Ma non è proprio così. Infatti, se ho una dipendenza, o sono ignaro di qualcosa, o ho la tendenza ad arrabbiarmi molto alla minima provocazione, gli stoici non pensano che io possa semplicemente "decidere" di non essere così.

  

Ci sono aspetti radicati del carattere e della personalità, derivanti da anni di convinzioni inculcate, traumi di cui abbiamo fatto esperienza e contesto in cui siamo cresciuti.

Questi aspetti non si possono controllare a comando. (E, attenzione, ho usato volutamente la parola controllare e non la parola cambiare!)

  

Cosa possiamo quindi fare noi?

  

Possiamo in primis distinguere tra "controllo" e "posso cambiare".

  

Possiamo cambiare tutto ciò che è interno a noi stessi, non necessariamente possiamo controllarlo oggi.

  

Quindi non posso controllare un’emozione. Posso decisamente cambiare, con il tempo, il mio approccio alla vita e nel lungo periodo sperimentare sempre meno quel tipo di emozione.
