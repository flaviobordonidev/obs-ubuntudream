---
alias: 
---
2023-01-03 - 17:25 - *luogo*
zettle: # letteraria transitoria permanente
ubuntudream: # energia-salute equilibrio-interiorità etica-sociale impegno-lavoro relazione-famiglia valore-denaro 
tag: #

---
# Alla ricerca del formaggio
Due topolini dal nome Nasofino e Trottolino, e due gnomi, che si chiamavano Tentenna e Ridolino, vagavano in un labirinto alla ricerca di formaggio.

I primi si muovevano "a naso", prendendo decisioni rapide, guidate dall'istinto: Nasofino era bravo nel fiutare il formaggio, Trottolino molto veloce nel raggiungere il bottino segnalato dall'amico.

I due gnomi invece erano più cerebrali e si comportavano in modo simile agli essere umani. Un bel giorno, esplorando il labirinto, sia i topi che gli gnomi trovarono un enorme deposito di formaggio.

Era tanto grande che gli gnomi si convinsero che sarebbe bastato loro per tutta la vita: ogni giorno vi si recavano, in tutta calma, convinti che quel formaggio sarebbe durato per sempre.

Ma un mattino si accorsero, con grande sorpresa, che il formaggio era scomparso. Ne furono tanto sconvolti da non riuscire a capacitarsi di come fosse potuto accadere: iniziarono a gridare che era un ingiustizia,

a cercare spiegazioni, a incolparsi a vicenda di quello che era successo. Fino a negare la realtà: ogni giorno tornavano sempre allo stesso deposito come se per magia il formaggio potesse ricomparire.

I due topi, invece, che avevano notato che le scorte iniziavano a scarseggiare, non si fecero cogliere impreparati, e senza pensarci troppo si addentrarono subito nel labirinto alla ricerca di altro formaggio.

Ma gli gnomi non ne volevano sapere di spostarsi, non riuscivano a rassegnarsi: rivolevano il "loro" formaggio!

Si limitarono ad esplorare i dintorni del deposito per verificare che il formaggio non fosse ancora in zona: fecero persino un buco nella parete per escludere che non fosse stato spostato al di là del muro.

Ma un giorno Ridolino iniziò a ridere di se stesso: gli apparve improvvisamente molto buffo che lui e l'amico si ostinassero a fare sempre le stesse cose senza nessun risultato. E decise di partire per cercare un altro deposito.

Tentenna non si lasciò convincere a seguirlo: continuava a ripetere di rivolere il "suo" formaggio. Ridolino, invece, si fece coraggio anche se l'idea lo spaventava: non era più abituato agli spostamenti, temeva di perdersi e di non farcela.

Ma man mano che si addentrava nel labirinto, iniziò a sentire il piacere di questa nuova avventura. Finché non trovò un deposito con la più grande scorta di formaggio che avesse mai visto.

Pensò di andare a chiamare Tentenna, ma sapeva che sarebbe stato inutile: l'amico doveva trovare dentro se stesso la spinta a muoversi.



## LEZIONE APPRESA 
Cambiare nella vita è necessario ed è meno difficile di quanto si creda. Lo dimostra questa storiella usata nelle aziende, e in psicoterapia, per allenare al cambiamento.

IL CAMBIAMENTO NON E' SOLTANTO NECESSARIO PER LA VITA. IL CAMBIAMENTO E' LA VITA.

SPIEGAZIONE
Il formaggio rappresenta ciò che per noi è importante nella vita, che può riguardare il lavoro o la sfera personale.

Tutto quello che ci dà sicurezza e ci gratifica può cambiare, e allora abbiamo la sensazione di essere stati privati del nostro "formaggio".

C'è chi si comporta come Nasofino che fiuta rapidamente il cambiamento, chi come Trottolino che agisce molto velocemente, chi come Ridolino che, alla fine, riesce a capire che cambiare è inevitabile.

Ma c'è anche chi si rifiuta di guardare in faccia la realtà e resta radicato in ciò che ormai non dà più frutti, proprio come Tentenna.

E' il caso di chi perpetua attività, obiettivi o comportamenti che non danno alcun vantaggio, o che hanno perso il loro valore iniziale perché, nel frattempo, le condizioni non sono più quelle di partenza.

A volte è la paura che frena: ma ciò che ci spaventa è sempre meno terribile di come noi lo immaginiamo. Altre volte non riusciamo a intravedere nuove possibilità: ma ci sono sempre strade alternative da percorrere.

GLI INSEGNAMENTI DELLA STORIA
Il cambiamento è inevitabile
Ci sarà sempre qualcuno che sposterà il formaggio
Prevedi il cambiamento
Sii pronto quando il formaggio viene spostato
Controlla il cambiamento
Annusa spesso il formaggio così ti accorgi se diventa vecchio
Adattati rapidamente al cambiamento
Quanto più rapidamente abbandonerai il vecchio formaggio, tanto prima gusterai quello nuovo.
Cambia
Spostati con il formaggio
Apprezza il cambiamento
Assapora il gusto dell'avventura e goditi le delizie del nuovo formaggio.

SCELTE.
Le scelte sono legate all'inconscio, sovente neppure noi stessi siamo in grado di giustificarle.
Il nostro passato, la nostra cultura, le aspettative sociali e personali entrano inevitabilmente in gioco.

Quali sono le conseguenze di questo fenomeno sugli individui?
Innanzitutto una grande ansia, un profondo sentimento di inadeguatezza che degenera sovente in un senso di colpa.
Se tutto dipende dalle nostre scelte la responsabilità diventa schiacciante.
Non a caso gli psicanalisti riferiscono sempre più spesso di persone che non sono in grado di fare alcun tipo di scelta. Ciò si riflette, per esempio, nell'incapacità d'impegnarsi sentimentalmente o di decidere di avere un figlio.
Ma cos'è che più blocca la scelta, l'eccessiva possibilità o la paura del fallimento?

==Più che il fallimento è la molteplicità di scelte e l'incapacità di gestire il senso di perdita.==

Ogni scelta è la perdita di altre possibilità e si ha la sensazione che un'alternativa migliore sia pronta dietro l'angolo.
Se mi sposo con una persona perdo idealmente la possibilità di altre relazioni magari migliori; se faccio un figlio perdo la libertà che pensavo di avere. 
E' come se noi volessimo prevenire anzi quasi predire le perdite future.



---
# Vedi anche
- [[Cambio di prospettiva]]
- [[Cambiamento è aumento di possibilità]]
- [[per cambiare gli altri cambia te stesso]]
- [[Che cosa cambia le cose]]
- [[Decidere è fondamentale]] --> scelte
- [[La mente vede il futuro limitato da ciò che sa nel presente]]
- 
